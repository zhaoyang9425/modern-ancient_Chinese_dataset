○煞
《释名》曰：煞，窜也。埋之使不复见也。
《周礼·秋官上》曰：掌戮掌斩煞贼，谍而搏之。(斩以铁钺，若今要斩也。煞以刃刀，若今弃市也。谍为奸寇，反闻者斩之，小者煞之。)凡史其亲者焚之，煞王之亲者辜之。(焚之烧也。《易》曰：焚如死如弃。如辜之言枯也，谓磔之也。)凡史人者，踣诸市，肆之三日。刑盗于市。(踣，僵尸也。肆犹陈也。)
又司刑职曰：煞罪五百。(郑玄曰：然，死刑。)
《尚书大传》曰：武王煞纣而继公子禄父，使管叔、康叔监禄父。武王死，成王幼，周公盛养成王，使召公奭为傅。周公身居位，听天下为政。管叔疑周公，流言于国曰："公将不利王。"奄君薄姑谓禄父曰："武王己死矣，成王幼，周公见疑矣，此世之时也，请举事。"(言周弱，旦不和，欲代之而复政也。)然后禄父三监叛，周公以成王之命煞禄父。
《礼》曰：邾娄定公时，有煞其父者，有司以告。公瞿然失席曰："是寡人之罪也。寡人尝学断斯狱矣。臣杀君，凡在官者煞无赦。子杀父，凡在官者煞无赦。(言诸臣子孙无尊卑，皆得煞之，其罪无赦也。)煞其人，坏其室，洿其宫而潴焉。(明其大逆，不欲人复之也。)盖君逾月而后举爵。(自贬损也。)
又《王制》曰：析言破律，乱名改作，执左道以乱政者煞；(析言破律，巧卖法令也。乱名改作，谓变易官与物之名，更作法度也。左道若巫蛊及俗禁也。)作淫声异服奇技奇器以疑众煞；(淫声，郑卫之声。异服，若聚鹬冠琼弁。奇技奇器，若公输般请以会胂９也。)行伪而坚，言伪而辩，学非而博，顺非而泽以疑众煞，(皆谓虚华捷给无诚也。)假于鬼神，时日卜筮以疑众煞；(今时持丧葬染盖嫁娶卜数文书，使民倍礼违制者也。)此四诛者，不以听。
《左传·襄六年》曰：齐子尾害闾丘婴，欲煞之，使帅师以伐阳州。我问师故。(鲁以师往问齐何故伐我。)子尾史闾丘婴以说于我师。
又《昭四年》曰：楚子谓成虎若敖之馀也，遂煞之。书曰：楚煞其大夫成虎，怀宠也。
又《昭四年》曰：楚子伏甲而飨蔡侯于申，醉，执而煞之，刑其士七十人。
《论语·颜渊》曰："如煞无道以就有道，何如？"子曰："子为政，焉用煞，子欲善而民善矣。"
《史记》曰：二世使使煞公子将闾，将闾曰："朝廷之礼，吾未尝敢不从宾圆蘙；廊庙之位，吾未尝敢失节也。"仰天而大呼天者三，昆弟皆流涕，自煞。
又曰：二世又遣使者之阳周，令蒙恬曰："君之过多矣，而卿弟毅有大罪，法及内史。"蒙恬喟然太息曰："我何罪于天，无过而死？"良久，徐曰："恬罪固当死矣。起临洮堑万馀里，此其中不能无断地脉，此乃恬之罪也。"吞药自煞。
又曰：秦昭王赐白起剑，令自煞。武安君曰："我固当死矣。长平之战，赵卒降者数十万人，我诈而坑之，是以死。"乃引剑自煞。秦人怜之，乡邑皆祭祀。
华峤《后汉书》曰：梁冀闻崔琦才，请与交，冀行多不轨，琦数诫之，不能授。琦以言不从，失意，为《白鹄赋》。冀知兴己，大怒，幽之室谷，数月得出，后竟煞之。
范晔《后汉书》曰：陈蕃上疏欲急诛侯览等，太后不纳。朝廷闻者，莫不震怒。蕃因与窦武谋杀之。及事泄，曹节等矫诏诛武等。蕃时年七十馀，闻难作，将官属诸生八十馀人，并拔刀入丞相门，攘臂呼曰："大将军忠以卫国，黄门反逆，何云窦氏不道耶？"王甫时出与蕃相迕，让蕃曰："先帝新弃天下，山陵未成。窦武何功？兄弟父子一门三侯，又多取掖庭宫人作乐饮宴，旬月之间，赀财亿计。大臣若此，是为道耶？公为栋梁，枉挠阿党，复焉求贼？"遂令收蕃。蕃拔剑叱甫，甫兵不敢近，及益人围之数十里。遂执蕃，送黄门北寺狱。黄门从官驺蹋蹴蕃曰："死老魅，复能损我曹员数，夺我曹廪假否？"即害之。
《吴志》曰：人诈告楼玄谤讪政事，华核上疏乞玄自新。孙皓疾玄名声，复徙玄及子男据付交阯将张弈，使以战自效，阴别敕弈令煞之。据到交阯病死，玄一身随弈讨贼，持刃步见弈辄拜，弈不忍煞玄。会弈暴疾卒，玄殡佥阝奕，于器中见敕书，还自煞也。
王隐《晋书》曰：周处字子隐，阳羡人。姑为中书省事。时女子李忩斍父北叛时，煞父。处奏曰，斍父以偷生破家以邀福。子圉告归，怀嬴结舌，斍无人子之道，证父攘羊，伤化污俗，宜在投卑，以彰凶逆。平刑市朝，不足塞责。奏可，煞忩。
《唐书》曰：宰相宋申锡为郑注所构，狱自内起。崔玄亮首率谏官请对，与文宗往复数百言，文宗不省其诈，欲寘申锡于法。玄亮泣曰："孟轲有言，众人皆曰煞之，未可也；诸大夫皆曰煞之，未可也；天下皆曰煞之，然后察之，方寘于法。今至圣之代，煞一凡庶，尚须合于典法，况无辜煞一宰相乎？臣为陛下惜天下法，实不为申锡也。"文宗为之感悟，玄亮由创墅重于朝。
又曰：兴平县人上官兴因醉格煞人，亡窜，吏执其父下狱。兴自首请罪，以出其父。京兆尹杜悰以其首罪免父有光教义，请减死配流。王彦威曰："煞人者死，百王共守。若许煞人不死，是教煞人。兴虽免父，不合减死。"
《山海经》曰：共工氏之臣曰相柳氏，九首，以食于九山。(头各自食一山之物，言贪暴难餍也。)相柳之所抵，厥为溪泽。(抵，触也。)禹煞相柳，其血脉不可以树{殸木}，乃以为众帝之台。
《曹操别传》曰：始袁忠为沛相，薄待操，沛国桓劭亦轻之。及在兖州，陈留边让颇笑操。操煞让，族其家。忠、劭俱避难交州。操远使就太守士燮尽族劭。劭得出首，拜谢于中庭。操谓曰："跪可解死耶？"遂煞之。
《孟子》曰：孟子谓齐宣王曰："左右皆曰可煞，勿听；诸大夫皆曰可煞，勿听；国人皆曰可煞，然后察之，见可煞焉，然后煞之，故曰国人煞之也。(言当贞行大辟之罪。)如此而后，可以为民父母。"
又曰：或问："劝齐伐燕，有诸？"曰："未也。今有煞人者，或问之曰：人可煞与？则将应之曰：可。彼如曰：孰可以煞之？则将应之曰：为士师则可以煞之。今以燕伐燕，何为劝之哉？"(燕有罪，王者当诛之，燕犹齐，故不可。)
《搜神记》曰：汉宣帝之世，燕代之间有三男，共取一妇，生四子。及其将分妻子而不可均，反致争讼。廷尉范延寿断之曰："此非人类，当以禽兽处之。禽兽从母不从父也，请戮三男，以儿还母。"帝嗟叹曰："何必古？若此则可谓当于理而厌人情也。延寿盖见人事而知用刑矣。"
《太公金匮》曰：煞一人而千人恐者，煞之；煞二人而万人动者，煞之；煞三人而君振者，煞之。
○三族刑
《尚书·泰誓》曰：今商王授弗敬上天，降灾下民，沉湎冒色，敢行暴虐，罪人以族，官人以世。(一人有罪，刑及父母兄弟妻子，言淫滥也。)
《史记》曰：秦始皇平六国，制天下，以古非今者族，吏见知不举与同罪。
又曰：陈犭希反，韩信欲谋发兵，欲以袭吕后、太子。其舍人得罪于信，告信欲反于吕后，吕后使武士缚信，斩之长乐锺室。信方斩，叹曰："吾悔不用蒯通计，乃为儿女子所诈。岂非天哉！"遂夷信三族。
《汉书·刑法志》曰：汉兴，尚有夷三族之令。令曰："当三族者，先黥劓，斩左右趾，笞煞之，枭其首，菹其骨肉于市。其诽谤者，又先断舌。"故谓之具五刑。彭越、韩信之属皆授此诛。至高后元年，乃除三族罪、炎茉令。后新垣平谋逆，复行三族之诛。
又《五行志》曰：赵人新垣平以望气得幸，以土上立渭阳五帝庙，欲出周鼎。夏四月，郊见上帝。岁馀，惧诛，谋为逆，发觉腰斩，夷三族。
《后汉书》曰：少府耿纪、丞相司直韦晃起兵诛曹操，不克，夷三族。
又曰：建安五年，车骑将军董承、越骑校尉和辑授密诏诛曹操，事泄。壬午，曹操煞董承，夷三族。
《魏志》曰：建安二年，遣谒者仆射斐茂率关西诸将诛李傕，夷三族。
又曰：太傅司马宣王奏免大将军曹爽。又尚书丁谧、邓飏、何晏、司隶校尉毕轨、荆州刺史李胜、大司农桓范皆与爽通奸，夷三族。
《三十国春秋》曰：魏帝谒陵，曹爽讥卼羲、训、彦皆从。高祖命授兵，召公卿于庙堂，奏皇太后废爽。丁酉，斩爽、羲、训、彦，夷三族。
○杂死刑(附)
《韩子》曰：齐国好厚葬，布帛尽于衣裘，林木尽于棺椁。桓公患之，以告管仲曰："布帛尽则尾馛为币，林木尽则尾馛为守备，如民之厚葬不休，奈何？"管仲对曰："凡民之有为也，非名之，则利之。"于是乃下令曰："棺过度者戮其尸，罪当丧者。"夫戮尸无名，罪当丧者无利。无名无利，民何故为之？
《吕氏春秋》曰：赵简子沉鸾缴于河曰："吾尝好声色矣，而鸾缴致之。吾尝好宫室台榭矣，而鸾缴来之。今吾好士六年矣，而鸾缴未尝进一人也，是长吾过而绌吾善也。"
《淮南子》曰：夏桀殷纣生燔人，辜颉者为炮烙，铸金柱。(铸金柱，然火其下，以人置上，人火中而对笑也。)
《符子》曰：桀观炮烙于瑶台，谓龙逢曰："乐乎？"龙逢曰："乐。"桀曰："观刑何无恻怛之心？"龙逢曰："天下苦之，而君以为乐。臣，君之股肱，何不悦乎？"桀曰："听子谏。谏得，我改之；谏不得，我刑之。"龙逢曰："臣观君冠危石也，臣观君履春冰也。未有冠石而不压，蹈春冰而不陷。"桀笑曰："是曰亡则与俱亡，子知我之亡而不自知乎亡。子就炮烙之刑，吾观子。"龙逢歌趋："造作劳我以生息，我以炮烙故涉薪，我乐人不知。"赴火而死。
