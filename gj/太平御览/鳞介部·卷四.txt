○鳖
《易·说卦》曰：离为鳖。
《尔雅》曰：鳖三足，能。(今吴兴阳羡县君山上有池，池中出三足鳖。)
《周书》曰：成王时，长沙献鳖蜃。
《周礼·天官·鳖人》曰：鳖人，掌取玄物，以时藉鱼、鳖、蜃。(郑司农注云：籍，谓以杖刺泥中搏取之。)春献鳖、蜃。
《礼记·曲礼上》曰：水潦降，不献鱼鳖。(不饶多也。)
又《乐记》曰：土敝则草木不长，水烦则鱼鳖不大。
《魏略旧志》曰：昔北方有橐离之国者。其王侍婢有身，王欲杀之。婢云："有气如鸡子来下我，故有娠。"后生子，王捐之于溷中，猪以气嘘之；徙马栏，马以气嘘之。王疑之以天子，乃命其母收畜之，名曰东明，常令牧马。东明善射，王恐夺其国，欲杀之。东明走，南至淹水，以弓击水，鱼鳖浮为桥，东明得渡，而鱼鳖解散，追兵不得渡。东明因都王夫馀之地。
《后魏书》曰：夫馀之臣以朱蒙善射，欲杀之。朱蒙母以告，朱蒙与乌引、乌连二人弃夫馀东南走。遇一大水，欲济无梁，蒙告水曰："我是日子、河伯外孙，今逃，追兵垂及，如何？"是鱼鳖并浮，为成桥，朱蒙得渡，追骑不得渡。蒙至绝升骨城，遂居焉。
《隋书》曰：崔弘度每诫其寮吏曰："人当诚恕，无得欺诳。"皆曰："诺。"后常食鳖，侍者八九人，弘度一一问之，曰："鳖美乎？"人惧之，皆云："鳖美。"弘遁甓是大骂曰："佣奴！何敢诳我？汝初未食鳖，安知其美？"俱杖之八十。官属百工见之，莫不流汗，无敢欺隐。
《孙卿子》曰：跬步不休，跛鳖千里。(《淮南子》同。)
《庄子》曰：坎纠戤蛙谓东海鳖曰："吾跳梁井干之上，入沐缺甃之岸，乐亦至矣！子奚不时来入观乎？"海鳖左足未入，而右膝已垫矣，于是逡巡而却，告之曰："夫海，千里之远不足举其大，千仞之高不足极其深。禹时，十年九潦，而水不为加益；汤时，八年七旱，而岸不加损。夫不为须臾推移、不以多少进退者，此亦东海之大乐也。"于是蛙闻之适适然惊，规然自失。
《韩子》曰：郑县人卜子毒妻之市，买鳖以归。过颍水，以为渴，因纵而饮之，遂失鳖。
《淮南子》曰：鳖无耳而目不可以瞥，精于明也。(不可以瞥，瞥则见。)
又曰：王子庆忌足蹑麋鹿，手缚虎兕；置之冥室掷晷，不能搏龟鳖，势不便也。(庆忌，吴王僚之子也。)
又曰：大生小，多生少，天之道也。故丘阜不能生云雨，萦水不能生鱼鳖者，小也。
又曰：杀戎马而求狐狸，援两鳖而失灵龟，断右臂而争一毛，折镆鎁而争急远，用智如此，岂足高乎？(高犹贵也。)
又曰：忠信形于内，感动应于外，故禹执干戚舞于阶之间，而三苗服。(三苗畔禹，禹风以礼乐而服也。)鹰翔川，鱼鳖沉，(禹以德服三苗，犹鹰翔川上，鱼鳖恐，皆深潜。)飞鸟扬，(鸟见鹰而扬去。)必远实也。
《说苑》曰：曾子有疾，曾玄抱首，曾华抱足。曾子曰："吾无颜氏之才，何以告汝？虽无能，君子务益。夫华多实少者，天也；言多行少者，人也。夫飞鸟以山为卑而层巢其巅，鱼鳖以渊为浅而穿穴其中，然戍以得者，饵也。君子苟能尾馛利害身，辱安从至乎？"
《国语》曰：够愿文伯饮南宫敬叔酒，以露赌父为客。(赌父，曾大夫。客，上客也。)羞鳖焉，小，赌父怒，相延食鳖，辞曰："将使鳖长而后食之。"遂出。文怖戤母闻之，怒曰："吾闻之先子曰：'祭养尸，飨养上宾。'(言祭祠之礼，尊养尸；飨宴之礼，养上宾。)鳖于何有而使夫人怒出？"遂杖之五日。
《吕氏春秋》曰：死戤深则鱼鳖归之，树之盛则飞鸟归之，庶草美则禽兽归之，人主贤则豪杰归之。
《晏子春秋》曰：齐大旱，景公召群臣问曰："寡人欲祠河伯，可乎？"晏子曰："不可。河伯以水为国，以鱼鳖为民，彼独不欲雨乎？祀之何益？"
《山海经》曰：从山多三足鳖。
顾谭《新语》曰：吴之玩水若鱼鳖。蜀植点山若禽兽。
《神仙传》曰：汝南郡中常有鬼怪，岁辄数出。过时导从威仪如太守，入府打鼓，周行内外，乃还去，甚以为患。后费长房诣府君，而正值此鬼来。到府君门常径入，独此来至门而已，不敢前。欲去，长房厉声呼，便促前来。鬼化作老公，乃下车把板，伏庭中叩头，乞得自改。长房曰："汝死老鬼！不念良善，无故导从，荡突官府，知当死不？复汝真形。"此鬼须臾即成大鳖，如车轮，颈长一丈许。长房复令还就人形，以一札符付之，令送与葛陂君。鬼叩头流涕，持一札符去。使人追视之，至陂边以颈绕株而死。
《王子年拾遗记》曰：容山下有水，多丹鳖、鱼，皆能飞跃。
《星经》曰：天鳖十三星在南斗，主水虫。
《南越志》曰：海中有朱鳖，状如肺，有眼，六脚，而常吐珠，见则天下大旱。
崔豹《古今注》曰：鳖，一名河伯从事。
《博物志》曰：九窍者胎化，八窍者卵生。龟、鳖、鼋，此诸类皆卵生而影伏。
又曰：大腰无雄，龟鳖类也。无雄，与蛇通气则孕。
又曰：鳖锉令如棋，捣赤苋汁和合，厚以茅苞，五六月中作，投于池泽中，鞠挟，脔脔成鳖。
《志怪》曰：昔有人与奴俱得心腹病，治不能愈。奴死，乃刳腹视之，得一白鳖，赤眼，甚鲜净。以诸药内鳖口中，终不世。后有人乘白马者，马溺溅鳖，缩头藏脚，乃试取马溺灌之，豁然消成水。病者顿饮一升，即愈。
《淮南万异术》曰：青泥杀鳖，得苋复生。
○鼋
《礼记·月令》曰：季秋，登龟取鼋。
《左传·宣上》曰：楚人献鼋于郑灵公。公子宋与子家将见，子公之食指动，以示子家，曰："他日我如此，必常异味。"及入，宰夫将解鼋，相视而笑。公问之，子家以告。及食大夫鼋，召子公而弗与也。子公怒，染指于鼎，常之而出。
《广雅》曰：海鼋，大亩，重千钧。
《续汉书》曰：灵帝时，江夏黄氏之母浴，而化为鼋，入于深渊。其后时时出见。初浴簪一银钗，及见，犹在其首。
《唐史》曰：韦丹少在东洛，尝在中桥，见数百人喧集瞬吊，乃渔者网得大鼋，系之桥柱，引颈四顾，有求救之意。丹问曰："几钱可赎？"曰："五千。"丹曰："吾驴直三千，可乎？"曰："可。"于是与之，放鼋于水，徒步而归。
《淮南子》曰：桀之力，则，(，骨也。)伸钓索铁，操金椎，移大戏；(大戏，军之大旗。)水杀鼋鼍，陆捕熊罴。
又曰：积力之所举，则无不胜也；众智之所为，则无不成也。坎纠戤所无鼋鼍，隘也；园中之无修木，小也。
又曰：高山险阻，深林丛薄，虎豹之丝戎也，人入之而畏；川谷通原，积水重渊，鼋鼍之所便也，人入之而死。
《魏子》曰：夫树树异风，人人异心，不可以一检量。故鼋鼍得水则生，虎豹得水则死。
《晏子春秋》曰：齐三子争桃，古冶钟曰："吾常济河，鼋衔左骖而入砥柱流，冶潜行逆流百步，从流九里，得鼋头，鹤跃而出。若冶之功，可以食桃。"
《抱朴子》曰：在头水有大鼋，常在深潭，号为鼋潭，此能作魅行病。吴有道士戴炳者，能视见之。以越章封泥遍掷潭中，良久，有大鼋径长丈馀浮出，不敢动，乃格杀之，而病者并愈。又有小鼋出，罗列死于渚上，甚多。
《竹书纪年》曰：穆王三十七年，起师至九江，以鼋为梁也。
《琐语》曰：范献子猎，占之曰："此其繇也，君子得鼋，小人遗冠。"献子猎而不得，遗蒲蔼冠。
《列仙传》曰：庐山顶上有湖，耗捭数顷，鼋鼍盈于死晷。
《博物志》曰：屠鼋，解其肌肉，惟肠连于头，而经日不世，犹能啮物。鸟往食之，则为所得。渔者或以张鸟雀。
崔豹《古今注》曰：鼋为河伯使者。
《搜神记》曰：齐景公渡于江沅之河，鼋衔左骖，没之，众皆惕惧。古冶钟于是拔剑从，邪行五里，逆三里，至于砥柱之下，乃鼋也。左手持鼋头，右手挟左骖，燕跃鹄踊而出，仰天大呼，水逆流三百步，观者皆以为河伯也。
《淮南万毕术》曰：鼋暗得火，可以燃铁。(取鼋杀之，烧铁如炭状，以卒其脂中，铁自燃。)烧鼋致鳖。(取鼋烧之，鳖自至。)
《楚辞》曰：乘白鼋兮逐文鱼。(言河伯游戏，近则乘鼋也。)
宋玉《高唐赋》曰：鼋鼍鳣鲔，交积纵横。
○鼍
《毛诗·文王灵台》曰：鼍鼓逢逢。
《礼记·月令》曰：季秋之月，伐蛟取鼍。
《说文》曰：鼍，水虫，似蜥蜴，长丈所，从龟单声。
《汲冢周书·王会》曰：会稽以鼍。(注：其皮可以冠鼓。)
《吴志》曰：孙亮初，公安有白鼍鸣。谣曰："白鼍鸣，龟背平。南郡城中可求生，守死不去义无成。"明年，诸葛恪败，弟融镇公安，被收。融刮金印龟背，一服而死。(《江表传》同。)
《庄子》曰：孔子观于吕梁，悬水三十仞，流沫三十里，鼋鼍不得游。见一丈夫，游之数百步而出。孔子请问曰："有道乎？"丈夫曰："吾长于性，成乎命，从死戤道而无私焉。"
《吕氏春秋》曰：帝颛顼令飞龙作八风之音，以祭上帝。乃会为乐昌，鼍乃偃寝，以其尾击腹，志其美也。
《搜神记》曰：荣阳张福舡行，夜，有女子乘小舟来投福，云日暮畏虎，不敢夜行。福戏调之，遂就福寝。中夜月照，乃见一白鼍枕福臂而卧，福惊起，鼍便去，乘之舡乃枯槎也。
郭义恭《广志》曰：鼍鱼，长三尺，有四足，高尺馀，尾如蝘蜓而大。南方嫁娶，必得食之。魏武赤壁还所掘得之，是也。
支僧载《外国事》曰：私诃条国纫算辽山有毗呵罗寺，寺中有石鼍，至有神灵。众僧饮食欲尽，寺奴辄向石鼍作礼，于是食具。
许氏《志怪》曰：沙门竺僧瑶得神符，尤能治邪。广陵王家女病邪，召瑶治之。瑶入门便瞋目大骂："老魅！不守道，敢于犯人！"女在内大唤云："人杀我夫！鬼在侧曰："吾免ā于今，可为痛心！"因歔欷悲啼。又曰："杆神也，不可争。"旁人悉闻。于是化为老猕，走出中庭，瑶入，扑杀之。
《幽明录》曰：宋高祖永初中，张春为武昌太守。时有嫁女未及升车，忽便失性，出外殴击人，垂云已不乐嫁俗人。巫云是邪魅，乃将女江际，击鼓以术祝治疗。春以为欺惑百姓，制期须得妖魅。后有一青蛇，来到巫所，即以大钉钉头。至日中，复见大龟从江来，伏前，更以赤朱书背作符，更遣入立。至暮，有大白鼍从江中出，乍沉乍浮，向龟随后催逼。鼍自忿死冒来，先入幔，与女辞诀，女恸哭，云失其姻好。自此渐差。或问巫曰："魅者归于何物？"巫云："蛇是传通，龟是媒人，鼍是其对。"所获三物悉示春，春始知灵验。
○吊
裴氏《广州记》曰：吊，蛇头鼍身，亦水宿，亦水栖，俗谓为吊膏。至轻利，以铜瓦器贮之，浸出，而惟鸡卵盛之，不漏。磨治诸毒肿，绝验也。
