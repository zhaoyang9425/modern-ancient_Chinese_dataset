○鹦鹉
《礼记》曰：鹦鹉能言，不离飞鸟。
《汉书》曰：献帝兴平玄年，益州蛮夷献鹦鹉三。诏曰："往者益州献鹦鹉三枚，夜食三升麻子。今谷价腾贵，此鸟尾嫳有损，可付安西将军杨定国，令归本土。"
《江表传》曰：孙权曾大会，有白头鸟集殿前。权曰："杆何鸟？"诸葛恪对曰："白头公。"张昭自以坐中最老，疑恪以鸟名戏之，因曰："恪欺陛下，未常闻鸟名白头翁者，试使恪复索白头母。"恪曰："鸟名鹦〈母鸟〉，未必有对，试使辅吴复求鹦父也。"昭不能答。
《山海经》曰：黄山有鸟焉，其状如鹗，青羽赤喙，人舌能言，名曰鹦鹉。(郭注曰：鹦鹉舌似儿，扶南徼外有。色如赤，有纯赤。赤者大如雁也。)
又曰：鹦鹉，惠鸟。栖林啄蕊，四指中分，行则啄地。
《淮南子》曰：鹦鹉能言而不可使长言，是得其所言，不得所以言。
《说文》曰：鹦鹉，能言鸟也。
《文士传》曰：黄祖世子裳蚌客大会，有献鹦鹉鸟，射举卮酒于祢衡曰："愿先生为之赋。"
成公绶《鹦鹉赋》曰：小鸟以其能言解意，故育以金笼，升之堂殿，然未得鸟之性。
张华《鹪鹩赋》曰：鹦鹉惠而入笼。
傅咸《答李斌书》曰：吾作左丞，未几，而以吾为京兆。虽心知此为不合，然是家亲乡里，自愿，便俗从耳。时帚下问吾当去否，吾答："鹦鹉子言'阿安乐'，今到阿安乐，何为不去？"
《宣验记》曰：有鹦鹉飞集山中，禽兽辄相袄曦。鹦鹉不可久也，便去。后月，山中大火，鹦鹉遥见，便入水沾羽，飞而洒之。天神言："汝虽有志，何足云也？"鹦鹉曰："犹知不能，然常侨是山，禽兽行善，皆为兄弟，不忍见耳。"天神嘉感，即为灭火。
《南方异物志》曰：鹦鹉鸟有三种：一种青，大如乌臼；一种白，大如鸱鹗；一种五色，大于青而小于白者。交州以南尽有之。白及五色出杜薄州。凡鸟四指，三向后；此鸟两指向前，两指向后，异于凡鸟也。行则以口啄地，然后足从之。
又曰：广、管、雷、罗、春勤等州多鹦鹉。野者翠毛、丹嘴，可效人言。但稍小，不及陇山者。每群飞，皆数百支。山果熟者，遇之立尽。南中云："养之，切忌以手扪摸蒲俺，犯者即不饮不啄，病而卒。"余寓番禺，曾游新会县，遇安南欢好使麹将军，(名承美，见代为交趾使也。)见养一鹦鹉，背尾有深浅翠毛，臆前淡紫、嫩红间出，两腋别垂黄毛，翅尾术奇。
《云南行记》曰：瞿笇馆，磴道崎危。又过两重山，上下各十四五里。山顶平，西望无人烟，多鹦鹉。
又曰：新安城路多缦，山尽是松林，其上多鹦鹉飞鸣。
周宣《梦书》曰：鹦鹉为亡人居宅也。梦见鹦鹉，是亡人也。其在堂上，忧豪贤。
○白鹦鹉
竺法真《罗浮浮山记》曰：山中有纯白鹦鹉。
《异苑》曰：张华，字茂先，有一白鹦鹉。华每行还，鸟辄说僮使善恶。后寂无言，华问其故，鸟云："见藏瓮中，何由得知？"公后在外，令唤鹦鹉，鹦鹉曰："昨夜梦恶，不出户。"公犹强之，至庭，为鹯所拨，教其啄鹯脚，仅而获免。
《南史》曰：婆皇国，宋大明三年，献赤、白鹦鹉。
又曰：婆厉妃，梁普通三年，其王频伽遣使珠智献白鹦鹉。
《隋书》曰：杜正玄，幼聪敏，博涉多通。开皇末，举秀才。会林邑献白鹦鹉，仆射杨素促召正玄，使作赋。正玄仓卒之际，圆凳立成。素见文不加点，始异之。
又曰：独孤师受番客鹦鹉，帝察知，遂斩之。
《唐书》曰：贞观中，陀洹国王察失利多婆末那遣使献白鹦鹉，毛羽皓素，头上有红毛数十，垂与翅齐；并五色鹦鹉各一。
《明皇杂录》曰：开玄中，岭南献白鹦鹉，养之宫中。岁久，颇聪惠，洞腺吭词。上及贵妃皆呼"雪衣女"。性既驯扰，常假其饮啄飞鸣，然亦不离屏帷间。上令以近代词臣诗篇授之，数遍便可讽诵。上每与贵妃及诸王博戏，上稍不胜，左右呼"雪衣娘"，必飞入局中一鼓舞，以乱其行列；或啄嫔御及诸王手，使不能争道。忽一日，飞上贵妃镜台，语曰："雪衣娘昨夜梦为鸷鸟所搏，将尽于此乎？"上使贵妃授以《多心经》，记诵颇精熟，日夜不息，若惧祸难有所攘者。上与贵妃出于别殿，贵妃致"雪衣娘"于步辇竿上，与之同去。既至，上命从官校猎于殿下，鹦鹉方戏于殿槛，瞥有鹰至，立时而毙。上与贵妃叹息久之，遂命瘗于苑中，为立冢，呼为"鹦鹉冢"。
○赤鹦鹉
沉约《宋书》曰：谢庄为太子庶子，时南平王铄上赤鹦鹉，普诏群臣为赋。太子左卫率袁淑，文冠当时，作赋毕，赍以示庄，庄赋亦竟。淑见而叹曰："江东无我，卿当独秀；我若无卿，亦一时杰也。"遂隐其赋。
《南史》曰：西南夷词罗陀国，宋玄嘉七年，遣使贡金指环、赤鹦鹉。
○五色鹦鹉
《吴时外国传》曰：扶南东涨海中有洲，出五色鹦鹉。曾见其白者，如母鸡。(《广志》同。)
《唐书》曰：玄宗有五色鹦鹉，能言，育于宫中。上命左右试牵御衣，鸟辄瞋目叱咤。歧王文学熊延京因献《鹦鹉篇》，以赞其事，上以示百寮。尚书左丞相张说上表贺曰："伏见天恩，以灵异鹦鹉及所述篇出示朝列。臣案《南海异物志》：'有时乐鸟，鸣皆太平，天下有道，则见。'臣验其图：丹首、红臆、朱冠、绿翼，与此鹦鹉尾。而心聪性辨，护主报恩，故非常品凡禽，实《瑞经》所谓时乐鸟也。歧王虽叙其事，未正其名，望编国史，以彰圣瑞。"
又曰：玄和十年，诃陵国遣使献五色鹦鹉、频伽鸟。
《岭表异异》曰：容管廉白州产秦吉了，大约似鹦鹉，嘴脚皆红，两眼后夹脑有黄肉冠。善效人言语，音雄大分明于鹦鹉。以熟鸡子和饭如枣饲之。或云："容州有纯白色者，"俱未之见也。
○孔雀
《春秋玄命苞》曰：火离为孔雀。
《周书》曰：成王时，方献孔雀。(方，亦戎别名。)
《汉书》曰：罽宾国出孔雀。
又曰：尉佗献文帝孔雀二双。
《续汉书》曰：西南夷滇池出孔雀。
又曰：西域条支国出孔雀。
张璠《汉记》曰：条支国临西海，出狮子、孔雀。
《江表传》曰：魏文帝遣使于吴求孔雀，群臣以为非礼，欲不与，孙权敕付使。
《魏文帝与朝臣诏》曰：前于阗王所上孔雀尾万枚，文彩五色，以为金根车盖，遥望耀人眼。
《吴志》曰：孙休永安五年，使察兽到交趾调孔雀、大猪。
又曰：薛综上疏："日南远致孔雀，逞案宝玩，不抑其赋，以益中国。"
《吴录·地理志》曰：交趾西子县多孔雀，在山草中，郡内及朱崖皆有之。
《晋公卿赞》曰：世祖时，西域献孔雀，解人语，弹指应声起舞。
《晋书》曰：公孙皓时，交趾太守孙谞贪墨，为百姓所患。会察兽邓荀至，擅调孔雀三千头，人畜一头，遣送秣陵和。既苦远役，咸思为乱，郡吏吕兴杀谞及荀，以郡内附。
《齐书》曰：武帝年十三，梦人以笔画身左右为两翅，又着孔雀羽衣裳，空中飞举。
又曰：文惠太子长砝昶珍玩之物，织孔雀毛为裘，光彩金翠，过于雉头远矣。
《后魏书》曰：龟兹国地多孔雀，群飞山谷，人取养及食，乳如鸡，鹜。
《唐书》曰：高祖穆皇后少时，父母私相谓曰："我女貌非常，不可妄以许人，当为之求贤夫矣。"乃于门屏画二孔雀相对，公子有求婚者，辄与两箭令射之。父母潜相谓曰："若中孔雀之目者，即以妻之。"前后射者数千人，莫能中。高祖后至，发，各中一目。肃公大悦，因即与婚。
《山海经》曰：南方多孔鸟。(郭璞注曰：孔雀也。)
《列仙传》曰：萧史吹箫致孔雀。
《西京杂记》曰：鲁恭王好斗鸭、雁，养孔雀、，奉谷一年二千石。
《盐铁论》曰：南越以孔雀珥门户。今贵其所饶，非所以厚中国也。
《太玄经》曰：孔、雁之仪，可法则也。(虞翻注曰：雁飞成列，亦成行，故可法则也。)
《郭子》曰：梁国阳氏子年九岁，甚聪惠。孔君平诣其父，不在，乃呼儿出，为之设果，有杨梅，孔指以示儿："杆实君家果？"应声答曰："未闻孔雀是夫子家禽。"
《南越志》曰：义宁县杜山多孔雀，为鸟不必匹合，止以音影相接，便有孕。
《楚辞》曰：孔雀盖兮翠旌，(王逸曰：以孔雀之翅为车盖。)登九天兮抚彗星。
《华阳国志》曰：云南郡出孔雀，常以二月来翔，月馀而去。
《异物志》曰：孔雀，其大如雁，而足高，毛皆有班文彩。捕得畜之，拍手则舞。
又曰：孔雀形体既大，细颈隆背，似凤皇。自背及尾，皆作珠文，五彩光耀，长短相次；羽毛末皆作员文，五色相绕，如带千钱，文长二三尺。头戴三毛，长寸，以为冠。足有距。栖游冈陵，迎晨，则鸣相和。
傅巽《奢俭论》曰：丰狐以赤色祸身，翡翠、孔雀，亦灾斯文。
杨孝玄《交州异物志》曰：孔雀，人指其尾，则舞。
刘欣期《交州记》曰：孔雀色青，尾长六七尺。能舒舞，足为节。出岭南诸处。
《岭南异物志》曰：交趾郡人多养孔雀，或遗人以充口腹，或杀之以为脯腊。人又养其雏以为媒，旁施网罟捕野孔雀，伺其飞下，则牵网横掩之。彩其金翠毛，装为扇拂。或全株生截其尾为方物，云生取则金翠之色不减耳。
○翡翠
《尔雅》曰：翠，鹬也。(郭璞注曰：似燕，绀色，出郁林)
《孝经援神契》曰：神灵滋液，则翠羽曜。
《周书》曰：成王时，苍梧献翡翠。
《汉书》曰：尉佗献文帝翠鸟千。
又曰：燕刺王旦，郎中侍从貂羽黄金附蝉。(晋灼曰：以翠羽饰冠。)
徐广《车服注》曰：天子辂金根车，翠羽盖。皇后首饰步摇，八雀九革，加翡翠。
《吴录》曰：薛综上疏曰："日南远致翡翠，逞案宝玩。"
《晋令》曰：翡鸟不得西度陇。
《仓颉解诂》曰：鹬，囱梆名也。
《说文》曰：翡翠，青赤雀也。
《异物志》曰：翠鸟似燕，翡赤而翠青，其羽可以为饰。
《南州异物志》曰：翠惟六翮，毛长寸馀，青茸；翡大于燕，小于乌臼。
杨孝玄《交趾异物志》曰：翠鸟先高作巢。及生子，袄戤，恐坠，稍下作巢。子生羽毛，复益袄戤，又更下作巢也。
《南中八郡异物志》曰：翠大如燕，腹背纯赤，民捕食之，不知贵其毛羽也。
《广志》曰：翡色赤，翠色绀，皆出交趾兴古县。
《交州志》曰：翡翠出九真，头黑，腹下赤，青缥色，似鹧鸪。
《太玄经》曰：翡翠狐貂，好作咎也。
《离骚》曰：翾飞兮翠层。(层，举也。誙舞工巧，翾然若翠举。)
《楚辞》曰：翡帷翠帱。(王逸注曰：翡翠之羽雕饰帱帐。)
宋玉《登徒子赋》曰：眉如翠羽。
司马相如《子虚赋》曰：错翡翠之威蕤。(以翡翠之羽饰步摇，置之笄头也。)
左思《吴都赋》曰：山鸡归飞而来栖，翡翠列巢以重行。
刘邵《七华》曰：剪俊陵之缥翠，承葱岭植堤鸡。
《秦书》曰：符坚时，西域献翠鸟四头，雄雌各二。笼盛之，月馀，并死。
《左传》曰：郑子臧好聚鹬冠。
《战国策》曰：赵且伐燕。苏代谓燕惠王曰："今者臣来过水，蚌方出曝，而鹬啄其肉，蚌合而钳其喙。鹬曰：'今日不雨，明日不雨，即见蚌脯！'蚌亦谓鹬曰：'今日不出，明日不出，必有死鹬！'蚌、鹬两不肯解，渔者并擒之。今赵且伐燕，燕、赵久相支以敝众，臣恐强秦之为渔父也。"
《范子计然》：计然者，蔡丘濮上人。晋三公子，姓辛氏，字文子，博学无所不通。范蠡知其贤人，卑身事之。请受道藏于石室，乃刑白鹬而盟焉。
○鹧鸪
崔鸿《蜀录》曰：蜀连有灾，天雨血，地仍震，地生毛，鹧鸪集城下。
《异物志》曰：鹧鸪，其形似雌鸡。其志怀南不始北，其名呼飞"但南不北"。其肉肥美，宜炙，可以饮酒，为诸膳也。
《岭表录异》曰：鹧鸪臆前有白圆点，背上间紫赤毛，其大如小野鸡，多对啼。
《南越志》曰：鹧鸪虽东西回翔，然开翅之始，必先南翥。(亦胡马嘶北之义也。)其鸣自呼"社"。《薄州本草》云："自呼钩辀格磔。"李群玉《山行闻鹧鸪诗》云："方穿诘曲崎岖路，又听钩辀格磔声。"
○白鹇
《西京杂记》曰：南越王献高帝白鹇、黑鹇各一只。
《后汉书·班固传·西都赋》曰：招白鹇，下双鹄。榆文竿，出比目。
王彪之《闽中赋》曰：林鹇绣白。
谢惠连《雪赋》曰：白鹇失素。
《云南记》曰：韦齐休使至云南，其国馈白鹇，皆生致之。
○鹖
《说文》曰：鹖，似雉，出上党。
《列子》曰：黄帝与炎帝战，以雕、鹖为旗帜。
《汉书》曰：京兆尹张敞舍鹖雀飞集丞相府，丞相黄霸以为神雀，欲以上闻。敞劾奏之，霸大惭。
《续汉书·舆服志》曰：虎贲、武骑皆鹖冠。鹖者，勇雉也，其斗死乃止。故赵武灵王以表武士焉。
《晋八王故事》曰：张方将移惠帝于长安，入殿奉迎，自领五千骑，皆捉铁缠槊二节，发眊系兜鍪，皆用凉州白鹖毛，望之若茶，天子见之大惊。
《山海经》曰：辉诸之山，其鸟多鹖。(郭璞症曰：似雉而大者，有毛角，健斗，至死乃止。)
《苏子》曰：葱藿寸之印，施丈尺之组，载貂鹖之尾，建千丈之城，此世俗之富贵也。
○鹌
《尔雅》曰：鹌，鴾母也。其子𫛢。(郭璞症曰：鹌，青州呼鴾母。《广雅》曰：𫛪，鹌也。)
《说文》曰：鹌，鹑属也。一曰牟母，一曰𫛪。
《吕氏春秋》曰：季春之日，桐始华，鼠化为𫛪。(桐，梧也，是月华，故曰始华，田鼠化𫛪。幽州谓之鹌。)
○鹑
《诗》曰：《鹑植导奔》，刺卫宣姜也。鹑植导奔，鹊之疆疆，人之无良，我以为兄。
又曰：不狩不猎，胡瞻尔庭有悬鹑兮？
《尔雅》曰：鹩鹑，其雄鶛牝庳，其子文。(郭璞症曰：鹑，鹌属者也。)
《春秋运斗枢》曰：机星散为鹑。德义少，残百家，则鹑生狗。
《大戴礼·夏小正》曰：三月，田鼠化为𫛪。𫛪，鹩也。化而之善，故尽其辞也；𫛪为鼠，化而不善，故不尽其辞也。
《广志》曰：宛鹑以供御。
孔玄舒《在穷记》曰：赵太龙以鹑二十枚奉上老母。
《南方草物状》曰：短头细黄鱼，以九月中因秋风而变成鹑。上圃吏民捕取，盐炙食，滋味肥美。出交趾合浦郡。
《东方朔别传》曰：占人被召见，人以网求鹑，鹑飞入网，知必有罪。"非"入"网"，"罪"种故也。
《庄子》曰：田鼠化为鹑。
《淮南万毕术》曰：虾蟆得瓜，平时为鹑。(注云：取瓜去辨，置生虾蟆其中，杀鹑，以血途瓜，坚塞之，埋东垣北角，深三尺。其平日，发出之，为鹑矣。)
贾谊《新书》曰：宋康王时，有雀生鹑。占之曰："小生巨，必霸天下。"康王大喜。射天笞地，斩社焚之，为齐所灭。
徐干《中论》曰：俗士之牵达人，犹鹑鸟之欺孺子。鹑之性善近人，飞不迅，行不寿，似将可获，故孺子逐之不已；首士似将可悟，终难可移，达人所以缓唇鸣声而不舍也。
《周书·时训》曰：清明之日又五日，田鼠化为𫛪。鼠不化，国多贪残。
《兵书》曰：两敌相当，鹑集壁上军，士五日败。
干宝《晋记》曰：赵脱凶篡位，有鹑入太极前殿，有雉集于东堂。
《楚辞》曰：鹯鹞兮轩轩，鹑鹌兮甄甄，哀我兮寡独，靡有兮匹伦。
《穷神秘苑》曰：安定原上筑城时，奠祭以觚爵。忽有一鹑飞于觚之上，因名"鹑觚之城"。后魏文帝天统中，立为鹑觚县。
《梦书》曰：鹑鷃为斗，相见怒也。梦见鹑鷃，忧斗也。
刘欣期《交州记》曰：武宁县秋九月，黄鱼上化为鹑鸟。
○万春鸟
《三国典略》曰：北齐高纬时，有万春鸟见齐仙都苑。上为造万春堂，以应嘉瑞。
○舍利鸟
《隋书》曰：婆厉妃有鸟，名舍利，解人语。大业十年，遣使入贡。后遂绝。
○兵曹鸟
《唐书》曰：崔希乔为并州兵曹，厅前冈苇有小鸟如鹪鹩来巢，孕卵五色，且如鸡子。数日，壳毁雏见。已逾于母月馀，五色成文，大如鸡，驯扰闲暇。顷之飞翔，时归旧所。人到令号"兵曹鸟"
○巢衣鸟
《洞冥记》曰：汉武帝时，忽有细鸟集于帏帟，或集人衣襟，因名曰"巢衣鸟"。宫内嫔妤皆悦之。有鸟集其衣者，辄蒙爱幸。至武帝末，稍自死。人犹爱其皮，服其皮者，多为丈夫所媚。王莽末，犹有一两个去来，莽罗得之。
