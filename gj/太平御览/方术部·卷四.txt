○医三
《齐书》曰：徐词伯为临川王映所重。时直合将军房伯玉服五石散十许剂，尾嫳，更患冷，夏日常复衣。词伯为诊之，曰："卿伏热，应须以水发之，非冬月不可。"至十一月，冰雪大盛，令二人夹捉伯玉。伯玉解衣坐石上，取冷水从头洗之。尽二十斛，伯玉口噤气绝，家人啼哭，请止。词伯遣人执杖防合，敢有谏者挝之。又尽水五斛，伯玉始能动，而见背上彭彭有气。俄而起坐，曰："热不可忍。"乞冷饮，词伯以水与之，一饮一升，病都差。自尔恒发热，冬月犹单衣，体更肥壮。
又，尝有伛人患滞冷，积年不差。词伯为诊之，曰："此尸注也。当得死人枕煮服之乃愈。"于是往古冢中取枕，枕已一边腐缺，服之即差。后秣陵人张景，年十五，腹胀面黄，众医不能疗。以问，词伯曰："此石蚘耳，极难疗，当得死人枕煮之。"依语煮枕，以汤投之，得大痢并蚘虫头坚如石者五升，病即差。后沈僧翼患眼痛，又多见鬼物，以问词伯，词伯曰："邪气入肝，可觅死人枕煮服之。服竟，可埋枕于故处。"如其言，又愈。王晏问之曰："三病不同，而皆用死人枕，而俱差，何也？"答曰："尸注者，鬼菩撄而未起，故令人沉滞。得死人枕促之，魂菩奚越，不得复附体，故尸注可差。石蚘者，久蚘也。医疗既僻，蚘虫转坚，世间药不能遣，所以须鬼物驱之，然后可散，故令煮死人枕也。夫邪气入肝，故使人眼痛而见魍魉，应须邪物以钩之，故用死人枕也。气因枕去，故复埋于冢间也。"
又，春月出南篱门戏，闻草屋中有呻吟声，词伯云："此病甚重，更二日不疗，必死。"乃往视，见一老姥，称体痛而处处有〈黑敢〉黑无数。词伯还煮斗馀汤，送令服之，服之讫痛，热愈甚跳，投床者无数。须臾，所〈黑敢〉处皆拔出，钉长寸许。乃以膏涂诸疮口，三日而复，云创墅针钉疽也。
又，薛宗伯善徙痈疽，公孙泰患发背，伯宗为菩掴之，徙置斋前柳树上。明日痈消，树鄙便起一瘤如拳大。稍稍长二十馀日，瘤大浓烂，出黄赤汁升馀，树为之痿损。
《齐书》曰：褚澄字彦道，建元中为吴郡太守。旧好李道念以事到郡，澄见，谓曰："汝有重病。"答曰："旧有冷病，至今五年，众医不差。"澄为诊脉，曰："汝病非冷热，当是食鸡子过多所致。"令取蒜一升煮之服。一服乃吐一物如升许，涎裹之而动，开视，乃鸡雏十二头，而病都愈。
吴均《齐春秋》曰：顾欢字玄平，吴都人也，隐于会稽山阴白石村。欢率性仁爱，素有道风。其济人也，或以禳厌而多全护。有病邪者造之，欢问："君家有书乎？"答曰："惟有《孝经》三篇。"欢曰："取置病人枕边，恭敬之，当自差。"如言，果愈。后问其故，欢曰："善禳祸，正胜邪，故尔。"
《梁书》曰：陶弘景，字通明，丹阳人。性爱林泉，尤好着述，常曰："我读书未满万卷，以内典参之，当小出耳。"先生性好医方，专以拯济。欲利益群品，故修撰《神农本草经》三卷为七卷，撰《真诰》十卷，《集验方》五卷，广肘后为百一之制，世所行用，多获异效焉。
又曰：范云疾，召医徐文伯视之。文伯曰："缓之一月乃复。欲速即时愈，正恐二年不复可救。"云曰："朝闻道，夕死可矣。而况二年？"文伯乃下火而壮焉。重衣以覆之，有顷许，汗流于此，即起。二年果卒。
又曰：王僧孺，工属文，善楷隶，多识古事。侍郎金元起欲注《素问》，访以砭石。僧孺答曰："古人当以石为针，必不用铁。
《说文》有此砭字，许慎云：'以石刺病也。'《东山经》：'高氏之山多针石。'郭璞云：'可以为砭针。'《春秋》：'美疢不如恶石。'服子慎注云：'石，砭石也。'季世无复佳石，故以铁代也。
《后魏书》曰：王显字世荣，阳平人也，颇参士流。虽以医术自达，而明敏有决断才用。初闻昭怀后之怀世宗也。梦为日所逐，化龙而绕后。后寤而惊悸，遂成心疾。敕召诸医诊脉。徐謇云："是微风入藏，宜进汤药。"显云："案三部脉，非有心疾，将是怀孕生男之象。"后果如显言。乃补御史，常在御营进药，出入禁内。世宗诏显撰药方三十卷，颁布天下。
又曰：徐謇字伯城，丹阳人也。与兄文伯皆善医药。謇性秘忌，承奉不得其意，虽贵为王公，不为指疗。魏孝文迁洛，除中散大夫。子雄亦以医术称。
又曰：斐宣患笃，世宗遣太医令驰驲就视，并赐御药。宣素明阴阳之书，自始患便知不起，因自尅亡日，果如其言。
又曰：高允微有不适，犹不寐卧，呼医请药，出入行止，吟咏如常。高祖、文明太后闻而遣医李循往脉视之，告以无恙。修入密陈允荣卫有异，惧其不久。于是遣使备赐御膳珍羞，自酒米至于盐醢，百有馀品，皆尽时味，及床帐、衣服、茵被、几杖，罗列于庭。王府往还，慰问相属，允喜形于色，语人曰："天恩以我笃老，大有所赉，得非以赡容矣。"表谢而己，不有他虑。如是数日，夜中卒，家人莫觉。
《北齐书》曰：张子信少以医术知名，隐于白鹿山。时出京师，甚为魏收、崔季舒所知，尝以诗酬赠。大宁中，征为尚药典御。岁馀，谢病归。
又曰：马词明，河内野王人，少明医术，诊脉预知生死。邢劭子大宝十七八，苦伤寒。词明诊其脉，告杨愔曰："此子今病不疗自愈，然不逾年必死。觉之少晚，不可为也。"数日，两公待宴酒酣，显祖曰："子才儿聪，宜以近郡处之。"愔曰："年少未可。"劭出，愔以词明言奏，乃止。宝未期而卒，其验如此。杨愔背发肿，词明以粗理色石，大如鹅卵，烈火烧令黄赤，投醋中，使屑落尽，暴干，捣筛和傅之，立愈。词明从驾之晋阳。至辽阳，见榜云："女病，能差之，与钱拾万。"从医视之，无敢措手，嗣明见榜，笑曰："贞得汝矣。"乃抵其家，问其由，云："曾将麦穗，见赤物长二尺，似蛇，入指中，因惊倒。手臂疼重月馀，日渐及半身，腰痛不可忍，呻吟昼夜不绝。"词明曰："毒蛇为鹤所啄，遣血于此，犯而得之。"即授方，令服十馀剂，以汤散补之。明年还邺，女疾都愈，载镪而归。词明恃其伎，视徐之才、崔叔鸾等蔑如也。隋开皇中卒。
又曰：李元忠，赵郡柏仁人也，代为着姓。元忠倜傥博学，通阴阳术数。初以母老多患，乃专心医药，研习积年，遂善于方技。性仁恕，人有疾病，无间贵贱，咸为疗之。故乡里推敬，声称益远。后拜南郡太守。族弟密性方直，亦以母老习医，遂成妙手。
又曰：崔季舒，字叔正，博陵安平人。少孤。明敏有识干，精于医术，经方本草，常所披览。天保中于徒所无事，更锐意研精。后虽位望显贵，亦不懈怠。
张太素《齐书》曰，徐之才，字士茂，高平金乡人。五叶祖仲融隐于秦望山，有道士过之，求饮，因留瓠芦，谓之曰："习此，子孙当以道术救世，位至二千石。"开视，乃扁鹊《镜经》一卷。习之，遂为良医，至濮阳太守。父雄，员外散骑侍郎，代传其术，号为神明。而之才幼而俊发，尤为精敏。仕梁，为豫章王综镇东右常侍。随综镇彭城，综降魏，之才走至吕梁，为魏所获。既羁旅，以医自业，又谐隐滑稽无方，王公贵人争馈之，为贵人居矣。稍迁员外散骑常侍，加中军金紫。天平中，高祖诣晋阳，恒居内馆，所疗十全。皇建中除兖州刺史，未行。武明皇太后不豫，之才奉药立愈，赏赐巨万。有人脚跟肿痛不堪忍，诸医莫识。之才视曰："蛤精也。当乘船入海出脚水中得之。"疾者曰："是也。"之才为割，得两蛤子，大如榆䇲。或以五色骨为配刀靶，之才曰："此人瘤也。何从得之？"对曰："于古冢见骷髅额骨长数寸，试削视文理，故用之。"其通识类此。武成酒色过度，恍惚不恒。曾病发，自言："初见空中有五色物，稍近，变成一美妇人，去地数丈，亭亭而立。"之才曰："此色欲过多，大虚所致。"即进药。一服，稍稍远变成五色物，数服而愈。病发辄驰召之，针药所加，无不愈者。〈齿贞〉(音积)武成王生〈齿贞〉牙，遍召诸医，尚药典御邓宣文以实对，帝怒而挞之。之才拜贺，曰："此谓智牙，生则圣明而寿。"帝大悦，赐帛万匹，加金玉重宝。
又曰：张远游，齐人，以医药道术知名。寻有诏征，令与术士同合九转金丹。成，显祖置之玉匣，曰："我贪人间乐，不能飞上天。待我临死，方可服之。"
《后周书》曰：姚僧坦，字法卫，吴兴武康人也。父菩提，梁高平令，尝婴疾历年，乃留心医药。梁武帝性又好之，每召菩提讨论方术，言多会意，由是颇礼之。僧坦幼通洽，居丧尽礼，年二十四即传家业。梁武帝召入禁中，面加讨试，僧坦酬对无滞，梁武帝奇之。时武陵王所生葛修华，宿患积时，方术莫效，帝令僧坦视之。僧坦还说其状，武帝叹曰："卿用意绵密，乃至于此。以疾候疾，何疾可逃！朕每留情，颇识治体，今闻卿说，益开人意。"十一年，帝因发热，欲服大黄。僧坦曰："大黄乃是快药，然至尊年高，不宜轻用。"帝弗从，遂至危笃。梁元帝尝有心肠疾，诸医咸谓宜用平药，可渐宣通。僧坦曰："脉洪而实，此有宿妨，非用大黄，必无差理。"帝从而愈。及大军克荆州，为燕公于谨所召，大相礼接。太祖遣使驰驿征，僧坦谨固留不遣，谓使人曰："吾年时衰暮，疢疾婴沉，今得此人，望与之偕老。"太祖以谨勋隆重，乃止。明年，随至长安。伊娄穆以疾还京，请僧坦省疾，自云："自腰至脐，似有三缚，两脚缓纵，不复自持。"坦即为诊脉，处汤三剂。穆初服一剂，上歌噔，再服，中歌噔，又服，三缚悉除，而两脚疼痺，犹自挛弱。更为合散，稍得屈伸。至九月，遂能起行。大将军襄乐公贺兰隆先有气疾，加以水肿，喘息奔急，坐卧不安。或有劝其服决命大散者，其家疑未能决，乃问僧坦。僧坦曰："意谓此患不与大散相当。若欲自服，不烦赐问。"因而委去。其子殷勤拜请，曰："多时仰屈，今日始来，竟不下治，意实未尽。"僧坦知其可差，即为处方，诸患悉愈。大将军乐平公窦集暴感风疾，精神瞀乱，无所知觉。诸医先视者皆云己不可救。僧坦后至，曰："困矣，终当不死。若专以见付，相为治之。"其家欣然。僧坦为合汤散，所患即瘳。大将军永世公叱伏列椿苦痢积时，而不废朝谒，燕公于谨尝问僧坦曰："乐平永世俱有痼疾，若如仆意，永世差轻。"对曰："夫患有深浅，时有克煞。乐平虽困，终当保全。永世虽轻，必不免死。"谨曰："咀茉必死，当在何时？"对曰："不出四月。"果如其言，谨叹异之。文宣太后寝疾，医巫杂说，各有同异。高祖引僧坦问曰："太后患势不轻，诸医并云无虑。朕人子之情，可以意得，君臣之义，言在尾𥬞。公以为何如？"对曰："臣无听声视色之妙，特以经事己多，准之常人，窃己忧惧。"帝泣曰："公既决之矣，知复何言！寻而太后崩。四年，高祖亲戎东讨。至河阴遇疾，口不能言，脸垂覆目不得视，一足短缩又不得行。僧坦以为诸藏俱病，不可并治。军中之事莫先于语，乃处方进药，帝遂得言。又治目，目疾便愈。未及治足，足疾亦瘳。比至华州，帝己痊复。是岁，高祖幸云阳，遂寝病，乃召僧坦赴行在所。内史柳昂私问曰："至尊贬膳日久，脉侯何如？"对曰："天子上应天心，或当非愚所及。若凡庶如此，万尾筳全。"寻而帝崩。宣帝初在东宫，尝苦心痛，乃令僧坦治之，其疾即愈。及即位，因礼弥隆。大象二年，除太医下大夫。帝寻有疾，僧坦宿直侍疾。帝谓随公曰："今日性命，惟委此人。"僧坦诊候，知帝危殆，乃对曰："臣荷恩既重，思在效力，但恐榆魈不逮，敢不尽心。"帝颔之。及静帝词位，迁上开府仪同大将军。隋开皇初卒。僧坦撰《集验方》二十卷，《行纪》三卷，行于世。
《隋书》曰：许智藏，高阳人也。祖道幼尝以母疾览医方，因而究拯世号名医。诫其诸子曰："为人子者，尝膳视药。不知方术，岂谓孝乎？"由是世相传授。仕梁，官至员外散骑侍郎。父景武，竟陵王咨议参军。智藏少以医术自达。仕陈，为散骑常侍。及陈灭，高祖以为员外散骑侍郎。使诣扬州，会秦孝王俊有疾，上驰召之。俊夜中梦其妃崔氏泣曰："本来相迎，如许智藏将至，其人若到，当必相苦，为之柰何？"明夜，俊又梦崔氏曰："妾得计矣，当入灵府中以避之。"及智藏至，为俊诊脉曰："疾己入心，即当发癎，不可救也。"果如言，俊数日而薨。上奇其妙，赍物百段。炀帝即位，智藏时致仕于家，帝每有所苦，辄令中使就询访，或以迎与入殿，扶登御床。智藏为方奏之，用无不效。
《唐书》曰：甄权，许州扶沟人也。尝以母疾，与弟立言专医方，得其旨趣。开皇初为秘书省正字，后称疾免。隋鲁州刺史厍狄嵚苦风患，手不得引弓，诸医莫能疗。权谓之曰："钦但将弓箭向垛，一针可以射矣。"针其肩隅一穴，应时射。贞观十七年，权年一百三岁。太宗幸其家，视其饮食，访以药性，因授朝散大夫，赐几、杖、衣服，其年卒。撰《脉经》《针方》《明堂人形图》各一卷。弟立言，武德中累迁太常丞御史大夫。杜淹患风毒发肿，太宗令立言视之，既而奏曰："从今更十一日午时必死。"果如其言。时有尼明律，年六十馀，患心腹鼓胀，身体羸瘦，己经二年。立言诊其脉曰："腹内有虫。当是误食发为之耳。"因令服雄黄。须臾，吐一蛇，如人手小指，惟无眼，烧之犹有发气，其疾乃愈。
又曰：许胤宗，常州义兴人也。初仕陈，为新蔡王外兵参军。时柳太后感风不能言，名医疗皆不愈，脉益沉而噤。裔宗曰："口不可下药，宜以汤气薰之，令药入腠理，周时可差。"乃造黄耆防风汤数十斛置于床下，气如烟雾，其夜便得语。武德初，关中多骨蒸病，得之必死，递相连染，诸医无能疗者，裔宗每疗无不愈。或谓曰："公医术若神，何不着书以贻将来？"裔宗曰："医乃意也，在人思虑。又脉候幽微，苦其难别，意之所解，口莫能宣。且古之名手，惟是别脉，脉既精别，然后识病。夫病之于药，有正相当者，惟须单用一味，直攻彼病，药力既纯，病即立愈。今人不能别脉，莫识病源，以情臆度，多安药味。譬之于猎，未知兔所，多发人马空地遮围，或冀一人偶然逢也。如此疗疾，不亦疏乎？假令一药偶然当病，复共他味相和，君臣相制，气势不行，所以难差，谅由于此。脉之深趣，既不可言，虚设经方，岂加于旧？吾思之久矣，故不能着述耳。"年七十馀卒。
又曰：秦鸣鹤为侍医。高宗苦风眩，头重，目不能视。武后亦幸灾异，逞其志。至是疾术召鸣鹤张文仲诊之，鸣鹤曰："风毒上攻，若刺头出少血即愈矣。"天后自帘中怒曰："此可斩也！天子头上，岂是试出血处耶？"上曰："医之议病，理不加罪，且吾头重闷殆不能忍，出血未必不佳。"命刺之。鸣鹤刺百会及脑户出血，上曰："吾眼明也。"言未毕，后自帘中顶礼拜谢之曰："此天赐我师也。"躬负缯宝以遣鸣鹤。
又曰：安金藏为太常工人，时睿宗为皇词，或有诬告皇词潜有异谋者，则天令来俊臣按之，左右不胜楚毒，皆欲自诬。惟金藏大呼谓俊臣曰："公既不信金藏言，请剖心以明皇词不反。"即引珮刀自剖其胸，五藏并出，血流被地，气遂绝。则天闻之，令舁入宫中，遣医人却内五脏入，以桑白皮缝合之，傅药，经宿乃苏。
