○燕
《春秋运斗枢》曰：摇光星散为燕。
《礼记》曰：仲春之月，玄鸟至之日，以趟阄祠于高禖，天子亲往。
《左传》曰：郯子云："少皞，鸟师而鸟名。玄鸟氏，司分者也。"(玄鸟，燕也。春分来秋分去。)
又曰：吴公子札自卫如晋，将宿于戚，(戚，孙文子之邑也。)闻钟声，曰："异哉！夫子之在此也，犹燕之巢于幕上也。"(言至危也。)
《诗》曰：《燕燕》，卫庄姜送归妾也。燕燕于飞，差池其羽。之子于归，远送于野。燕燕于飞，下上其音。
又曰：天命玄鸟，降而生商，宅殷土茫茫。(玄鸟，乙鸟也。春分某驳。汤之先祖有娀女简狄配高辛，与之祈于郊禖，而生契。故本以玄鸟至而祠焉。茫茫，大貌也。)
《尔雅》曰：燕燕，乙也。(注云：梁曰燕，齐曰乙。)
《史记》曰：帝喾少妃有娀氏(娀音嵩。)曰简狄，以春分玄鸟至之日祠于高禖。有玄鸟遗卵，简狄吞之，生契。
又曰：陈胜辍耕，叹曰："燕雀安知鸿鹄掷昃哉！"
又曰：临江闵王荣坐侵庙壖为宫。上征荣，诣中尉府。郅都责讯王，王恐，自杀，葬兰田。燕数万衔土置豕上，百姓怜之。
《汉书名臣奏》曰：丞相薛宣奏曰："茂陵寝上食日，玄鸟来集，吐所含大豆，紫墨色，翱翔殿上。此陛下永与天无极，天下幸甚。"
又曰：成帝和平二年秋，大水，有燕生雀。
又曰：王莽开哀帝母丁姬冢，有燕数千，衔土投其穿中。
《魏志》曰：馆陶令诸葛原迁新兴太守，管辂祖饯之，宾客并会。自起取燕卵、蜂巢、蜘蛛着器中，使辂复输。卦成，辂曰："含气须变，依于宇堂。雄雌以分，翅未舒张。此燕卵也。"
《晋中兴书》曰：中原丧乱，乡人遂共推郗鉴为主，与千馀家俱避难于鲁国峄山。山有重险，百姓饥馑，野无生草，时或掘野鼠、蛰燕而食之。
《晋书·载记》曰：慕容俊时，燕巢于俊正阳殿之西椒，生三雏，顶上竖毛。凡城献异鸟，五色成章。俊谓群僚曰："是何祥也？"咸称："燕者，燕鸟也。首有毛冠者，言大燕龙兴，冠通天冕，章甫之像也。巢正阳西椒者，至尊临轩，朝万国之征也。三子者，数应三统之验也。神鸟五色，言圣朝将继五行之箓，以御四海者也。"俊览之大悦。
《南史》曰：襄阳霸城王整之姊嫁为卫敬瑜妻。年十六而敬瑜亡，父母舅姑咸欲嫁之，誓而不许，乃截耳置盘中为誓，乃止。所住户有燕巢，常怂愦去，后忽孤飞。女感其偏栖，乃以缕系脚为志。后岁，此燕果复更来，犹带前缕。女复为诗曰："昔年无偶去，今春犹独归。故人恩既重，不忍复双飞。"雍州刺史西昌侯藻嘉其美节，乃起楼，于门题曰："贞义卫妇之闾"。又表于台。
崔鸿《北凉录》曰：昔鲁人有浮海而失津者，至于澶州，见仲尼及七十子游于海中。与鲁人一木杖，令闭目乘之，使归告鲁侯，筑城以备寇。鲁人出海，投杖死晷，乃龙也。具以状告鲁侯，不信。俄而，有群燕数万衔土培城。鲁侯信之，大城曲阜。讫，而齐寇至，攻鲁不克而还。
《韩子》曰：天下无道，攻击不已。甲胄生虮虱，燕雀处帷幄。
《淮南子》曰：故先王之政，四海之云至而修封疆。(春分之后，四海出云。)虾蟆、鸣燕降，而达路除道。(春分之后。)
又曰：大厦成而燕雀相贺。
《吕氏春秋》曰：有娀氏有二佚女，为九成之台，饮食必鼓。帝令燕往视之，鸣若"谥谥"。二女爱而争搏之，复以玉筐。少选，(高诱注曰：少选，须臾。)发而视之，燕遗二卵，北飞，遂不反。二女作歌，曰《燕往飞》，实始为北音。
《宣验记》曰：程德度，武昌人。昔在寻阳，夜见屋里自明。先有燕巢，忽有小儿长尺馀，洁白，从巢出，至床前曰："却后三年，当得长生之道。"寻暗而灭，甚秘密之。
又曰：沛国周氏有三子，瘖，并不能言。有人来乞饮，闻其儿声，问之，具以实对。客曰："君可还内思过。"既异其言，知非常人。良久，云："都不忆有罪过。"客曰："试更思幼时事。"入内，食顷出曰："记小儿时，当床有燕巢，中有三子，母还哺之，辄出取食。屋下举手得及，指向巢中，燕子亦出口承受，乃取三蒺藜，各与之吞，即死。母还，不见子，悲鸣而去。恒自悔责。"客变为道人之容，曰："君既自知悔罪，今除矣。"便闻其儿言语周正，即不见道人。
《广雅》曰：玄鸟，燕也。
《说文》曰：燕，玄鸟也。布翅，拔尾，像形也。齐鲁谓之鳦。作巢避戊巳。
《论衡》曰：燕，鸟也。形似非气也。安得生人？且燕之长不过五寸，安能成七尺之形？契母适欲怀妊，遭吞燕卵，好奇因以为其生耳。
扬子《法言》曰：朱鸟翾翾，归其肆矣。(侯苞注曰：朱鸟，燕别名，四海肆也。)
《博物志》曰：人食燕肉，不可入水，为蛟龙所吞。
又曰：燕戊巳日不衔泥途巢，此非才智，自然得之。
《吴地记》曰：春申君都吴宫，因加巧饰。春申死，吏照燕窟，失火，遂焚。
《越绝书》曰：吴路西宫，在长秋，周一里二百二十六步。秦始皇十二年，守宫者照燕，失火烧之。
《苏州冢墓记》曰：宋青州刺史郁泰玄，字义真，好黄老。故老相传：泰性仁恕，德感禽兽。初葬之日，有群燕数千衔土于冢上。今冢犹高大，与他有异。村乡岁时，迄今祭祠。
《茅君内传》曰：句曲山有神芝五种。弟三名燕贻芝，其色紫，形如葵藿，叶上有燕像，如欲飞状，光明洞澈。食一株，拜为太清龙虎仙君。
崔豹《古今注》曰：燕，一名天女，一名鸷鸟。
《广州志》曰：燕有三种，乳于岩崖者为土燕。
《湘中记》曰：零陵有石燕，形似燕。得雷风则飞，鴶〈亢鸟〉如真燕。
《谈薮》曰：王景素尝与刘琎同在小斋，有燕集承尘，飞鸣相追。景素曰："万物各有性灵，而独贱于鳞羽乎？若斯鸟也，游则参于云烟之上，止则隐于林木之下，饥则啄，渴则饮，形体无累乎物，得失不关于心，一何乐哉！"
《九章算术》曰：五雀六燕，飞集于衡，衡适平；一雀一燕飞而异处，则雀重而燕轻。
○白燕
《宋玄嘉起居注》曰：玄年七月，有白燕集于齐郡，游翔庭宇。经九日，乃去。众燕翼随，恒有数千。
《陈书》曰：高士马枢目常黄，能视暗中物。有白燕一诗，巢其庭树，驯狎栏庑，时上几案。春来秋去，几三十年。
《抱朴子》曰：千岁燕，户向北，其色白而尾屈。阴干之，服一头得五百岁，此肉芝也。
京房《易占》曰：山见白燕，其君且得贵女。(今俗名为天女也。)
《续异记》曰：孙氏崎缕氏，见一童子当前，以钗掷之，跃入云中。夜闻户外歌曰："昔填夏家冢，辇泥头欲秃。今寄黄氏居，非意伤我目。"寻觅巢中，得一白燕，左目伤。
《宣城记》曰：侍中纪昌睦，初生，有白燕一诗出巢。既表素质，官途亦通。
《凉州记》曰：吕光大安三年，白燕游酒泉郡，黑燕列从。
《王威别传》曰：时有白燕来翔，被令为赋。
○赤燕
《田俅子》曰：少昊氏之时，赤燕一衔遇狞慓奚，集少昊氏之户，遗其丹书。
○雀
《春秋运斗枢》曰：涯掴星散为雀。
《礼记·月令》曰：季秋，鸿雁来宾；雀入大水，化为蛤。
又《内则》曰：雀、晏、蜩、范。(郑玄注云：范，蜂。)
又《三年问》曰：凡竖天地之间，血气之属，莫不知爱其类。今失丧其匹，至于燕雀，犹有啁噍之顷焉，然后乃能去之。
《诗》曰：谁谓雀无角？何以穿我屋？
《春秋外传》曰：赵简子曰："雀入淮而为蛤。"
《韩诗外传》曰：夫凤皇之初起也，遥遥千里，藩篱之雀喔咿而笑之。及其升少阳，一诎一信，门羽云间，藩篱之雀超然自知，不及远矣。
《易通卦验》曰：立夏，雀子飞。
《史记》曰：赵武灵王自号"主父"，废长子章，而传国于公子何。主父游沙丘，公子章作乱，与何战，败。章趋主父，主父受之。成、兑遂围主父。主父饥，探雀鷇而食之。月馀，遂饿死沙丘。
范晔《后汉书》曰：杨由，字襄侯，蜀郡人。少习《易》，为文学掾。时有雀夜集库门上，太守廉范以问，由对曰："杆占郡内当有小兵，然不为害。"后二十馀日，广柔县蛮夷反，杀伤长吏。
《宋书》曰：萧思话在青州，常所用铜斗，复在药厨下。忽于斗下得二死雀，思话叹曰："斗复而双雀殒，其不祥乎！"俄而被系。
《北史》曰：后魏河南王曜，五岁，常射雀于道武前，中之，帝惊叹焉。
又曰：潘乐，字相贵。初生，有一雀止其母左肩，占者咸言富贵之征，因名相贵，后以为字。
《唐书》曰：开玄二十二年秋八月甲申，幽州长史张守圭，渝关界内，虸蚄虫食田稼，蔓延入平州。俄倾，有群雀来食此虫，一日食尽。平州稼穑无有伤者。
《庄子》曰：一雀遇羿，羿必得之。或曰：以天下为之笼，则雀无所逃。是故殷汤以庖人笼伊尹，秦穆以五羊之皮笼百里奚。
《抱朴子》曰：千羊不能捍独虎，万雀椿能抵一鹰。
《战国策》曰：庄辛谓楚王曰："夫雀俯啄白粒，仰栖茂树，鼓翅奋翼，自以为伍录。不知夫公子王孙左挟弹、右握丸，以加其颈也。"
《晏子春秋》曰：齐景公探雀鷇，鷇弱，反之。晏子再拜，曰："吾君有圣人之道矣。君探鷇而弱，故反之，是长幼也。禽兽若此，而况人乎？此圣人之道也。"
《家语》曰：孔子见罗者所得雀皆黄口也，孔子曰："黄口尽得，大雀独不得，何也？"罗者对曰："黄口从大雀者不得，大雀从黄口者可得。"孔子顾语弟子曰："君子慎所从。"
《孔丛子》曰：邯郸民以正月旦献雀于赵王，而缀以五彩，王大悦。申叔告子顺曰："王何以为也？"对曰："正旦放之。"
《吕氏春秋》曰：燕、雀争处于一屋之下，子母相哺，呴呴焉相乐，以为安矣。突决上焚栋宇，燕、雀颜色不变，是何也？不知祸之将及。为人臣能免燕雀掷昵者寡矣。
《陈留耆旧传》曰：圉人魏尚，高帝时为大史，有罪系治狱。有万头雀集狱棘树上，拊翼而鸣。尚占曰："雀，爵命之祥，其鸣'即即复'也。我其复故官也！"有顷，诏还故官。
《说文》曰：雀，依人小鸟也。
《太玄经》曰：明珠弹雀，贵不当也。
《风俗通》曰：中平中，怀陵上有雀万馀，乱斗杀，头悬着树也。
郭璞《洞林》曰：丞相府有将雏鸡，雀飞集蒲俺上，驱之去，复来，如此再三。令璞占之，此晋王即祚之渐也。
崔豹《古今注》曰：雀，一名嘉宾。言栖宿人家，状如宾客也。
《王子年拾遗记》曰：舜葬苍梧之野，有鸟如丹雀，自州来，吐五色气，氛氲如云，名曰凭宵雀，能群飞衔土成坟。
《异苑》曰：上虞孙家奚奴，多诸方术；向空长啸，则群雀来萃；夜咒蚊虻，悉死于侧。
又曰：任城魏肇之，初生，有雀飞入其手。占者以为封爵之祥。
《益部耆旧传》曰：杨宣为西河太守，行县，有群雀鸣桑树上。宣谓吏曰："前有复车粟，此雀相随欲往食。"行数里，果有复车粟。
张显《析言》曰：万雀椿及一凤皇，众星不如一明月。
《沙洲记》曰：寒岭韧荧阳川三十里，便有雀鼠同穴。雀亦如家雀，色小白；鼠亦如家鼠，色如黄，瓦无尾。
○舞雀
《述异记》曰：周成王玄年，贝多国人献舞雀，周公命返之。
○神雀
《汉武内传》曰：西王母仙药，有昆丘神雀。
《汉书》曰：宣帝玄康三年，诏曰："前年夏，神雀集雍。今春，五色鸟以万数飞属县，翱翔而舞，欲集未下。其令三辅，毋得以春夏掷巢、探卵、弹射飞鸟，具为令。"
《东观汉记》曰：永安十七年，公卿以神雀五色翔集京师，奉觞上寿，令贾逵作《神雀颂》。
崔豹《古今注》曰：孝哀帝太初三年，泰畤殿有雀五色，头冠长寸馀。始到时，鸟环其旁也。
《隋书》曰：开皇十六年，有神雀降于含章闼。高祖召百官赐宴，告以此瑞。许善心于坐请纸笔，制《神雀颂》奏之。高祖甚悦，曰："我见神雀，共皇后观之。今且召公等入适述此事，善心于坐，始知即能成颂。'文不加点，笔不停毫'，常闻此言，今见其事。"因赐物二百段。
○赤雀
《春秋孔演图》曰：鸟化为书，孔子奉以告天。赤雀集书上，化为黄玉，刻曰："孔提命作法为制，赤雀集。"(将受命制。)
《尚书中候》曰：赤雀衔丹书入丰，止于昌前。
谢承《后汉书》曰：琅琏狞厖仲为不其令，赤雀乳厅事前桑上，民为作歌颂。
《吴录》曰：景帝永安六年，赤雀见于豫章。
《北齐书》曰：天保玄年，京师获赤雀，献于南郊。
《唐书》曰：武德中，赤雀巢于殿门。宴五品以上，颂者十馀人，极欢而罢。
《抱朴子》曰：《灵宝经》，仙术也。吴王伐石治宫室，而合石掷晷，得紫文金简之书，不能读之。使使者以问仲尼，曰："吴王闲居，有赤雀衔书以置殿前，不知其义，故远谘呈。"仲尼视之，曰："杆乃灵宝方，长生之法，禹所服也。禹将仙化，封之名山石函掷晷。今乃赤雀衔之，殆天授也。"
《孙氏瑞应图》曰：赤雀者，王者动作应天时，则衔书来。
《遁甲》曰：赤雀椿见，则国无贤；白雀椿降，则无后嗣。(赤雀书，阳精也。白雀，主衔铁券，阴主衔精也。不来，则国无后嗣也。)
○白雀
《尚书中候》曰：维天降纪，泰伯出狩，至于咸阳。天振大雷，有火下，化为白雀，衔箓集于公车。
《孝经援神契》曰：王者奉已约俭，台榭不侈，尊事耆老，则白雀见。
《典略》曰：泰伯出猎于咸阳，大雷，有火流下，化为白雀，衔丹书集于公车，书曰："泰伯霸世。"
《魏略》曰：文帝欲受禅，白雀十九见。
《吴志》曰：华核上孙皎表曰："明珠既睹，白雀继见。"
《燕书》曰：愍帝时，有异雀，素质绿头，集于端门东树，栖翔顿慨而去。夏四月，以异雀故，大赦；名东园为白雀园。
《凉州记》曰：吕光大安三年，白雀巢阳川令郭敏室。
《敦煌实录》曰：侯瑾，字子瑜，解鸟语。常出门，见白雀与群雀同行，慨然叹曰："今天下大乱，君子小人相与杂。"
《北齐书》曰：临漳县令裴鉴，莅官清苦，致白雀之瑞。樊逊上《清德颂》十首。
《唐书》曰：初，高帝于大原斩王威，有白雀飞入高祖之怀。
又曰：武德九年，江州都督、太子卫副率侯君集于纳义门，献白雀一。
又曰：开玄十三年，兖州奏白雀见景戍。上谓宰臣曰："往者吏官惟记灾异，将令王者惧而循得，故《春秋》不书祥瑞，惟记有年，敕圣人之意明矣。天下诸州府，不得更奏祥瑞。"
《南越志》曰：鲁城县多白雀，大如鸠，素质凝映。
《先贤传》曰：周不疑，曹公欲以为议郎，不就。时有白雀瑞，不疑已作颂，授纸笔，立令复作，操奇异之。
《罗含传》曰：含在家中，时有白雀集堂宇，此德行幽感所致。
《豫章旧志》曰：太守孔竺，临郡三月，白雀出。南昌太守夏侯嵩，临郡六年，白雀见。
○黄雀
《礼稽命征》曰：祭五岳四渎，得其宜，则黄雀见。(黄雀，土精。)
《春秋考异邮》曰：黄帝将起，有黄雀赤头立日旁。帝占曰："黄者，土精。赤者，火荧。雀者，赏萌。余当立。"
《古诗》曰：桂树华不实，黄雀巢其颠。
《说苑》曰：吴王欲伐荆，有谏者死。舍人少孺子羽斨不敢，即怀操弹于后园，露沾其衣，如是三旦。王曰："子来何沾衣如此？"对曰："园中有树，其上有蝉，蝉高居悲鸣，饮露，不知螳螂在其后。螳螂委身曲附，欲取蝉，而不知黄雀在其旁。黄雀延颈，欲啄螳螂，不知弹丸在其下。臣挟弹欲取黄雀，不知露沾衣。如此，皆务欲得于前，不顾于后患。"吴王乃罢。
《汉武故事》曰：拜孙卿为郎，持节候神。自太室至于端愠，云见一人，长五丈，自称巨公，牵黄犬，持黄雀，欲谒天子，因忽不见。
《续齐谐记》曰：弘农杨宝，字文渊，后汉名士也。年九岁时，至华阴北，见一黄雀，为鸱枭所搏，坠于树下，为蝼蚁丝颧。宝见之，愍然，命左右取之归，致巾箱中养之，惟食黄花。百余日，毛羽成，朝去暮还。后忽与群雀俱来，哀鸣绕堂，数日乃去。及夕三更，宝读书未卧，有黄衣童子向宝拜曰："我，王母使臣。昔使蓬莱，不慎为鸱枭所搏。君仁爱这俶，实成德济。今当受使南海，不得奉侍。"极以悲鸣，以白环四枚与宝，曰："令君子孙洁白，且位登三事，当如此环矣。"于此遂绝。宝生震，震生秉，秉生赐，赐生彪，四世明瀚，为东京盛族。
袁山松《后汉书》曰：陈弇，字叔明，陈留人。学《尚书》。躬自耕种，常有黄雀飞来，随弇翱翔。
《风俗记》曰：六月，东南长风，俗名黄雀风。时海鱼化为黄雀，因以为名。
《异苑》曰：永康王旷家，井上有一浣衣石，时时见有赤气。后有二胡人寄居，忽求买石。未及受钱，旷子妇孙氏睹二黄雀斗于石上，疾往取之，变成黄金。
萧广济《孝子传》曰：王祥后母础，欲得黄雀炙。祥思念，卒难致。须臾，忽有数十黄雀，飞入其幕。
《临海异物志》曰：黄雀鱼，常以八月化为黄雀，到十月入海为鱼。
《广志》曰：黄雀体纯脂，江夏竟陵常献给大官。
○青雀
《礼记·曲礼》曰：前有水，则载青旌。(郑玄注：载，举于旌首以惊众。青雀，水鸟也。)
刘祯诗曰：翩翩野青雀，栖窜茨棘蕃。朝拾平田粒，夕饮曲池泉。猥出蔚莱中，乃至丹丘边。
司马彪与山巨源诗曰：翩翩野青雀，受性孤且微。昔生三河侧，鼓翼帝王畿。
糜玄诗曰：青雀西飞，别鹄东翔。
○大雀
《广志》曰：安息大雀，雁身，蹄似橐驼，色苍，举头高八九尺，张翅丈馀，卵如瓮。
《东观汉记》曰：永平玄年，安息王献条枝大雀。
《曹大家集》曰：兄超为西域都护，献大雀，诏大家作颂。
