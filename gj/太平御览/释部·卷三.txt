○僧
《宋书》：僧道生。彭城人。幼而聪悟。年十五便能讲经。及长。有异解，立顿悟义。时人推服。元嘉十一年。卒于庐山。
又曰：徐湛之为南兖州刺史。招集文士，尽游玩之适。时有沙门释休善属文。湛之与之甚厚。孝武命使还俗姓汤，位至扬州从事。
又曰：沙门惠琳，秦郡秦县人。姓刘氏，少出家，住治城寺。有才章，兼内外之学，为庐陵王义贞所知。尝着《均善论》，颇贬裁佛法，云："有白学先生以为中国圣人经纶百世，其德弘矣，智周万变，天人之理尽矣。道尾𥬞旨，教罔遗筌，聪睿迪哲，何负于殊论哉？有鹤骚道士陋之，谓不照幽冥之途，弗及来生之化，虽尚虚心，未能虚事，不逮西域之深也。为主客酬答。其归以为六度与五教并行，信顺与慈悲齐伍。"论行于世，文帝见论赏之。元嘉中，遂参权要，朝廷大事皆与议焉，权侔宰相。会稽孔恺常诣之，慨然叹曰："遂有黑衣宰相，可谓冠履失所矣。"
《齐书》曰：赵僧岩，北海人。寥廓无常，人不能测。后忽为沙门，栖迟山谷，常挈一壸自随。一旦，谓弟子曰："吾今夕当死，壸中大钱一千，以通九泉之路；蜡烛一铤，以照七尺之尸。"至夜而亡。时人以为知命。
《建康实录》曰：沙门支遁，字道林，常隐迹东山，不游人事，好养鹰马而不乘放。人或讥之，遁曰："贫道爱其神骏耳。"卒后，戴安道常经其墓，叹曰："德音未远而拱木己积，盖神理绵绵，不与气运俱尽耳。"
《支遁传》云：本姓关氏，陈留人，或云河东林虑人。幼有神理，聪明秀彻。初至京师，太原王蒙甚重之，曰："造微之功，不减辅词。"
又曰：王坦之初与沙门竺法仰甚厚。每共论幽冥报应，使要先死者，当报其事。后经岁，师忽来云："贫道己死，罪福皆不虚。惟当勤修道德，以升济神明尔。"言讫不见，坦之寻亦病卒。
《梁书》曰：有惠岩、惠议道人并住东安寺，学行精整，为道俗所推。时斗场寺多禅，都下为之语曰："斗场禅师窟，东安谈议林。"
《高僧传》曰：摄摩腾，中天竺人。汉明帝遣郎中蔡愔等往天竺寻访佛法，于彼见摩腾，乃要还汉地。明帝甚加赏接，于城西门外立精舍以处之，汉地有沙门之始也。大法初传，未有归信，故蕴其深解，无所宣述。后卒于洛阳。腾译四十二章经一卷，初缄在兰台。腾所住处，今雒城西白马寺是也。
又曰：竺法兰，亦天竺人，自言诵经论数万章，为天竺学者之师。时蔡愔既至，兰与摩腾共契游化，遂相随而来。昔汉武穿昆明池底，得黑灰，问东方朔，朔云："不经。可问西域胡。"后法兰至，众人追以问之，兰云："世界终尽，劫火洞烧，此灰是也。"后卒于雒。
又曰：康僧会，其先康居人。吴地初染大法，风化未全。僧会欲使道振江左，乃杖锡东游，以吴赤乌十年初达建业，营立茆茨，设象行道。时吴初见沙门，疑为矫异，有司奏曰："有胡人入境，自称沙门，容服非常，事应检察。"权曰："昔汉明帝梦神，号称为佛，彼之所事，岂非其遗风耶？"即召僧会，诘问有灵验否。会曰："如来迁逝，忽逾钦簇，遗骨舍利，神曜无方。昔阿育起塔八万四千，塔寺之兴，以表遗化也。"会乃洁斋静室，以铜瓶加几，烧香礼请三七日，果获舍利。权大叹服，即为建塔，号建初寺，名其地为佛陀里。
又曰：帛尸梨密多罗，此云告支，西域人呼为高座。传云国王之子，当承继世，而以国让弟，遂为沙门。密天姿高朗，风神超迈，晋永嘉初，始到中国，值乱，仍过江上建初寺。丞相王导一见而奇之，以为吾之徒也。密常在石子岗东行道头陀，既卒，因葬于此。成帝怀其风，为树刹于冢。后有关右沙门来游，乃于冢处起寺。陈郡谢混赞成其业，仍曰高座寺也。
又曰：释道安，姓卫氏，常山扶柳人也。形虽不逮于人，而聪俊罕俦。七岁读书，再览能诵。年至十三出家，日诵万言，师敬异之，为授具戒。至邺，遇佛图澄见而嗟赏，与语终日，因事澄为师。澄讲安覆，疑难锋起，安挫锐解纷，行有馀力。后避地南投襄阳。时襄阳习凿齿锋辩天逸笼罩当时，其先藉安高名，早以致书通好，及闻安至，即往修造。既坐，称言"四海习凿齿"，安曰："弥天释道安"，时人以为名答。安常注诸经，恐不合理，乃誓曰："若所说不甚违理，愿见瑞相。"拇饰见胡道人头白眉毛长，语安云："君所注经，殊合道理。我不入泥洹，住在西域，当相助弘通，可时设食。"后至远公，乃知和上所梦宾头卢也。以晋太元十年卒，年七十二。罗什在西国闻安风，谓是东方圣人，恒遥礼之。初，安竖而便左臂有一皮，广寸许，着臂上，可得上下之，惟不得出手，时人谓之为印手菩萨。
又曰：惠远姓贾，雁门楼烦人也。届寻阳，见庐峰清靖，足以息心，始住龙泉精舍。刺史桓伊乃为远又于山东立房殿，即东林是也。绝尘清信之宾，并不期而至，彭城刘遗民、豫章雷次宗、雁门周续之、新蔡毕颖之、南阳宗炳等并弃世遗荣，依远游止。着《法性论》，罗什见而叹曰："边国未有经，便暗与理合，岂不妙哉？"远卜居庐阜三十馀年，影不出山，迹不入俗。每送客，常以虎溪为界焉。《惠远集》云：隆安六年，桓玄遣书于惠远，言沙门当令致敬王者，惠远答书论不可致之意。又言袈裟非朝廷之服，钵盂非廊庙之器，军国非沙门之象，窃所未安，遂着《沙门不敬王者论》五篇，一论家，二论出家，三论出求宗不顺化，四论体不兼应，五论形尽神不灭。着是五论，以明出家之法，不合同俗以致敬于王者。
又曰：竺道生姓魏，钜鹿人。幼而颖悟，聪哲若神。初入庐山，幽栖七年，后卉骷止青园寺。王弘、范泰、颜延之并挹敬风猷，从之问道。生曰："夫象以尽意，得意则忘象；言以诠理，入理则言息。自经典东流，译人重阻，多守滞文，鲜见圆义。若忘筌取鱼，始可与言道矣。"于是校阅贞俗，研思因果，乃言善不授报，顿误成佛，剖析经理，洞入幽微。乃说阿阐提，人皆成得佛。于时大部未传，旧学以为邪说，讥愤滋甚，涅槃大本至于南京，果称阐提悉有佛性，与前所说，若合符契。
又云：释惠观姓崔，清河人，十岁便以博见驰名。晚适庐山，咨禀惠远、什公入关，乃自南徂北，访核异同，详辩新旧，风神秀雅，思入玄微。时人称之曰：通情则生融上首，精难则观肇弟。
《洛阳伽蓝记》曰：融觉寺比丘昙谟最善于释学，讲《涅槃》、《花严》，僧徒千人。天竺国胡沙门菩提流支见其徒礼之，号为菩萨。流支解佛义，知名西土，西土诸夷号为罗汉。流支读昙谟《最大乘义》章，每弹指赞叹，唱言微妙，即为胡书写之，传于西域。西域沙门常东向遥礼之，号为东方圣人。
又曰：僧肇法师制四论，合为一卷，曾呈庐山远太师，太师叹仰不己。又呈刘遗民，叹曰："不意方袍复有平叔。"方袍之语出遗民也。
又曰：佛耶舍，此云觉明，日诵三万言，洞明三藏，与罗什法师情好，共出《毗婆沙论》及《四分律》。为人髭赤，时号为吃糙三藏。
《谈薮》曰：北齐高祖多煞戮。有稠禅师者，以业行着称，箴之曰："陛下罗刹化，临水必自见之。"如其言，果见群罗刹在其后。于是乃禁断鹰鹞，造佛寺，断屠煞，不食肉。
又曰：汝南周舍，清信士也。学通内外，兼有才口。谓沙门法云曰："孔子不饮盗泉之水，法师何以捉𨱎石香炉？"答曰："檀越既能载纛，贫道何为不执𨱎？"仆射徐孝词修缉高座寺，多在彼晏息。法云曰："法师亦治萧寺，日夕游此。"二寺邻接而不相往来，孝词尝谓"法师常在高座，不游高座寺。"答曰："檀越既事萧门，何不至萧寺？"
又曰：魏李恕聘梁，沙门重公接恕，曰："向来全无{艹姐}膎。"(户佳切)恕父名谐，以为犯讳。怒曰："短发粗疏。"重公曰："贫道短发，沙门种类，以君交聘二国，不辩膎谐。"重公常谒高祖，问曰："弟子闻在外有四声，何者为是？"重公应声答曰："天保寺刹。"及出，向刘孝绰道以此为能。绰曰："何如道天子万福。"
《高僧传》曰：三藏法师玄奘，陈留人，姓陈氏。贞观初，肇自咸京，誓往西国，穷览圣迹，经六载至摩伽陀城。凡十二年，备历圣君，龙庭之文，就岭之秘，皆研机睹奥矣。又造伽叶结集之墟，千圣道成之树，虔心顶礼，焚香散花，设大施会。于是五天亿众、十八国王献〈亶毛〉投珠，积如山岳，咸称法师为大乘也。及东归，太宗诏留于弘福道场，乃召名德僧灵润等二十人译梵，自《菩萨戒》至《摩诃般若》总七十四部，一千三百馀轴。法师身长八尺，眉目疏朗，凡所游历一百二十八国。
《长阿含经》曰：凡食门，衣钵随身，譬如飞鸟。
《四十二章经》曰：僧行道，如牛负深泥中，疲极不敢左右顾。
《增一阿含经》曰：沙门皆草蓐为床。
又曰：四河入海，无复河名；四姓为沙门，皆称释种。
《无为经》曰：沙门有三，坐禅为上辈，诵经为中辈，助众为下辈。
《道安传》曰：初，魏晋沙门依师为姓，故性各不同。安以为大师之本，莫尊释迦，乃以释命氏。后获《增一阿含经》，果称"四河入海，无复河名"，既悬与经符，遂为永式。
○异僧上
《晋书》曰：鸠摩罗什，天竺人也。世为国也。父鸠摩炎，聪懿有大节，将词相位，乃辞出家，东度葱领。龟兹王闻其名，郊迎之，请为国师。王有妹，年十二，才悟明敏，诸国交聘，并不许。及见炎，心欲当之，乃逼以妻焉。既而罗什在胎，其母惠解倍常。及年七岁，母遂与俱出家。罗什从师授经，日诵千偈，义亦自通。年十二，其母携到沙勒国，王甚重之，遂停沙勒一年，博览五经。为性率达，不拘小捡，专以大乘为化，诸学者共师焉。年二十，龟兹王迎之还国，广说诸经，四远学徒莫之能抗，西域诸国咸伏罗什蜀隽。符坚闻之，乃遣吕光率毙蕙龟兹，谓光曰："若获罗什，即驰驿送之。"光还至凉州，闻符坚为姚苌所害，于是窃号河右，罗什在凉州积年。姚兴破吕隆，乃迎罗什，待以国师之礼。尝讲经于草堂寺，忽下高座谓兴曰："有二小儿登吾肩，欲鄣须妇人。"兴以宫女进之，生二子焉。
又曰：沙门昙霍，秃发傉檀时从河南来，持一锡杖，令人跪曰："此是波若眼，奉之可以得道。"或人藏其锡杖，昙瞿大哭数声，开目须臾，起而取之，咸奇其神异莫能测也。后兵乱不知所如。
又曰：佛图澄，天竺人也。姓白氏，少学道，妙通玄术。永嘉四年，来适洛阳。自云百有馀岁，常服气自养，能积日不食，善诵神咒，能役使鬼神。以油麻杂茵支涂掌，千里外事皆彻见掌中，如对面焉。腹旁有一孔，常以絮塞之，每臆髁书则拔絮，孔中出光，照于一室。又常斋时平旦至流水侧，从腹旁孔中引出五脏六腑洗之，还内腹中。卒于邺宫寺。复有沙门从雍州来，称见澄西入关。石季龙掘而观之，惟有一石而无尸，季龙恶曰："石者，氩蘙。葬我而去，吾将死矣。"明年季龙死。
《梁书》曰：沙门释宝志，不知何许人也，于宋太始中见之，出入锺山，往来都邑，年己五十六矣。宋齐之交，稍显灵迹，被发徒跣，语嘿不伦。或被锦袍，饮啖同于凡俗。恒以镜铜剪刀镊属柱杖负之，好为谶记，所谓志公符是也。天监十三年卒。将死，忽移寺金刚象出置户外，语人云："菩萨当去。"旬日，无疾而终。先是，琅琊王筠至庄严寺，宝志遇之，与交言欢饮。至亡，敕令筠为碑，盖先觉也。
《洛阳伽蓝记》曰：沙门宝公，不知何许人也。刑貌寝陋，心识通达，过去未来，预睹三世，发言似谶，不可得解，事过之后，始验其实。胡太后问以世事，宝公曰："把粟与鸡唤朱朱。"时人莫解。建义元年，后为尔朱荣所害，始验其言。
又曰：法云寺，西域乌长国胡沙门昙摩罗所立。摩罗聪惠利根，学穷释氏。至中国，即晓魏言及隶书，凡所闻见，无不通解。京都沙门好胡法者皆就摩罗授持之。戒行贞苦，秘咒神验，咒枯树能生枝叶，咒人变为驴马，见者莫不惊怖。西域所赍舍利骨及佛牙经象皆在此寺。
《高僧传》曰：肴域，天竺人，以晋惠之末至于洛阳，见洛阳宫城，云："仿佛似忉利天宫，但自然之与人事不同耳。"又曰："匠此宫者，从忉利天来，成枫还天上矣。"
又曰：膣陁陀勒者，本西域人。来至洛阳积年，虽敬其风操，而终莫能测。后谓众僧曰：洛东南有槃鸱山，山有寺庙处，基摭犹存，可共修立。"众未之信，试遂捡视，入山到一处，四面平坦，勒示云："此山寺基也。"即掘之，果得寺下石基。后示讲堂僧房处，如言皆验，众咸惊叹，因共修立焉。
又曰：释昙始，关中人。晋孝武太元末，赍经律数十部，往辽东宣化，显授三乘，高句骊闻道之始也。义熙初，复还关中。始足白于面，虽跣涉泥水，未尝沾湿，天下咸称白足和尚。
又曰：释法成，凉州人。十六出技骇经律，不饵五谷，惟食松脂，隐居鸭酣，习禅为务。后小疾，便告众云亡。常诵《宝积经》，于是自力诵之。始得半卷，气劣不堪，令人读之，一遍裁竟，合掌而卒。侍疾十馀人，咸见空有绀马负金棺，升空而逝。
又曰：竺昙猷，敦煌人。少苦行，习禅定。游江左，止剡之石城山，乞食坐禅。后有神见形，诣猷曰："师威德既重，来止此山，弟子辄推室以相奉。"天台山悬崖峻峙，峰岭切天，古老相传云："上有释舍，得道者居之。虽有石桥跨涧而横石断之，自终古以来，无得至者。"猷行至桥所，闻空中声曰："知君诚笃，今未得度，却后十日，自当来也。"猷每恨不得度。石洞开，度桥，少许，睹精舍神僧，果如前所说，因共收香中食，食毕，神僧谓猷曰："却后十年，自当来此，今得住"。于是而返。
又曰：释昙谛，其先康居人。母黄氏昼寝，梦见一僧呼黄为母，寄一尘尾并铁镂书镇二枚。眠觉，见两物具存，因而怀孕生谛。谛年五岁，以鹿尾等示之，谛曰："秦王所饷。"母曰："汝置何处？"答曰："不忆。"至年十岁出家，学不从师，悟自天发。后见僧法师，曰："即先师弘觉法师。"晚入吴，居虎丘寺。
《唐高僧传》曰：万回姓张氏，阌乡人。其形如愚蒙，其迹乃神圣。苦乐贵贱不关其心，歌坎𥬞显不恒其性，剃发褐衣游伽蓝。□年十岁，有兄戍辽阳，其母忆甚，饭僧祈福。师忽然裹斋馀出门径去，晚际执兄书至，母惊问其由，默然而无对。后兄来还，言是日万回云从家来，啖斋馀，取书而反，始知其灵神焉。中宗赐号玄通大居士，封云诲公。
