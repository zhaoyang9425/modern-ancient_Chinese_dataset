○龟
《尔雅》曰：龟三尺，贲。(今吴兴阳羡县君山上池，池中有六眼龟。)龟，俯者灵，(行头低。)仰者谢。(行头仰。)前弇诸果，(甲前长。)后弇诸猎。左倪不类，(行头左庳，匠箔东所谓左食者，以甲卜审。)右倪不若。(行头右庳为右食，甲形皆尔。)一曰神龟，(龟之最神明。)二曰灵龟(涪陵郡出大龟，甲可以卜，缘中文似瑇瑁，俗呼为灵龟，即今觜蠵龟，一名灵蠵，能鸣。蠵，以规切。)三曰摄龟，(小龟也。腹甲曲折解，能自张闭，好食蛇。江东呼为灵龟也。)四曰宝龟，(《书》曰：遗我大宝龟。)五曰文龟，(甲有文彩者。《河图》曰：灵龟负书，丹甲青文。)六曰筮龟，(常在蓍丛下潜伏，见《龟策传》。)七曰山龟，八曰泽龟，九曰十龟，十曰火龟。(此皆说龟生之处所。火龟，犹火鼠耳。物有含异气者，不可以常理推，然亦无所怪。)
《周易》曰：或益之十朋之龟。
又《说卦》曰：《离》为龟。
京房《易纬》曰：灵蓍，四十九茎，下有千岁神龟守之。
焦赣《易林》曰：龟厌江海，陆行不止，自令枯槁，失其都市。
《尚书·皋陶谟》曰：昆命于玄龟。
又《禹贡》曰：九江纳锡大龟。
又曰：宁王遗我大宝龟。(文王也。遗我大宝龟，疑则卜之。)
《尚书中候》曰：尧沉璧于洛，玄龟负书出，于背甲赤文朱字，止坛场。沉璧于河，黑龟出，赤文题。
又曰：周公摄政七年，制礼作乐。成王观于雒，沉甑，礼毕，王退。有玄龟青纯苍光，背甲刻书，上跻于坛，赤文成字，周公写之。
《雒书》曰：灵龟者，玄文五色，神灵之精也。上隆法天，下方法地。能见存亡，明于吉凶。王者不埔迒，尊耆老，则出。
《洪范五行》曰：龟之言久也，千岁而灵，此禽兽而知吉凶者也。
《周礼·天官上·鳖人》曰：春献龟蜃，秋献龟鱼。
又《春官下·龟人》曰：龟人，掌六鳖之属，各有名物：天龟曰灵属，地龟曰纬属，东龟曰果属，西龟曰雷属，南龟曰猎属，北龟曰若属。凡取龟用秋时，攻龟用春时，各以其物入于龟室。(六龟各异室也。)
《大戴礼》曰：甲之虫三百六十，而神龟为之长。
《礼记·月令》曰：季秋，登龟取鼋。(甲类秋乃坚成，故是月登取。)
又《学记》曰：青黑缘者，天子植郸龟也。
又《礼运》曰：麟凤龟龙，谓之四灵。
《逸礼》曰：天子龟尺二寸，诸侯八寸，大夫六寸，士民四寸。龟者，阴虫之老也。龟三千岁上，游于卷耳之上，老者先知，故君子举事必考之。
《礼统》曰：神龟之像，上圆法天，下方法地，背上有盘法丘山。玄文交错，以成列宿，五光昭若玄锦文，运转应四时，长尺二寸，明吉凶，不言而信。
《左传·襄二十三年》曰：臧武仲自邾使告臧贾，且致大蔡焉，(大蔡，臧文仲所居大龟也。)曰："纥不佞，失守宗祧，(祧，庙。)敢告不吊。(言我为人后，不至于道而失守。)纥之罪，不及不祠，(不祠绝也，言宜有后也。)子以大蔡纳请，其可。"(请为先人立后，蒲柏可也。)贾曰："闻命矣。"再拜受龟。
《公羊传·定公》曰：弓绣质，(质，祔。)龟青纯。(纯，缘。)
《春秋运斗枢》曰：涯掴星散为龟。
《史记·龟策传》曰：余至江南，观其行事，问其长老，云龟千岁乃游莲叶之上。江旁人家常畜龟，饮食之，以为能导引致气，有益于助衰养老，岂不伟哉！
《史记》褚先生曰：能得明尻者，财物归之，家必大富至千万。一曰北斗龟，二曰南辰龟，三曰五星龟，四曰八风龟，五曰二十八宿龟，六曰曰月龟，七曰九州龟，八曰玉龟，凡八明尻。龟各有文在腹下。此龟不必满尺二寸，民人得长七八寸可宝矣。神龟出于江中，庐江郡常岁时出，龟长尺二寸者二十枚，输太卜官。太卜官因以吉日剔取其腹下甲。龟千岁乃满尺二寸。有神龟在江南嘉林中。嘉林者，兽伍垄狼，鸟无鸱枭，草无毒螫，野火不及，斧斤不至，是谓嘉林。龟在其中，常巢于芳莲之上，左胁书文曰："甲子重光，得我者，匹夫为人君，有土正，诸侯得我为帝王。"南方老人用龟侄莶足，行二十余岁，老人死后移床，龟尚生，能行气龢引。
又曰：宋玄王二年，江使神龟使于河，至于泉阳，渔者豫且举网得而囚之，置之笼中。夜半，龟来见梦于宋玄王，曰："我为江使于河，而网当吾路，泉阳渔者豫且得我，我不能去，身在患中。王有德义，故来告诉。"玄王惕然，乃召博士卫平而问之，平曰："龟也。"王求之泉阳，豫且曰："夜半举网得龟。"使者载行入端门，见王延颈而前，三步而止；术颈而却，复其故处。于是玄王择日斋戒，以刀剥之。玄王之时，卫平相宋，宋国最强，龟之力也。
《魏略》曰：文帝时，神龟出于灵芝池。
《晋书》曰：怀帝永嘉玄年，有玉龟出于霸水也。
崔鸿《十六国春秋·前燕录》曰：海出大龟，枯死于平墩。辽东送之，侍郎王弘以为字文允得龟，灭亡之征也。
《晋书》曰：符坚末，高陆人穿井得龟，大三尺，背上有文，像八卦。坚命太卜池养之，食以粟。及死，藏其骨于太庙。是夜，庙丞高虏梦龟谓之曰："我本出将归江南，遭时不遇，殡命秦庭。"又有人梦于虏曰："龟三千六百岁，终必妖兴，亡国之像也。"其后竟验。
又《载纪》曰：乞伏国仁，陇西鲜卑人也。昔有如弗斯出连叱卢三部，自漠北南出太阴山，遇一巨虫于路，状若神龟，大如阜。乃杀马而祭之，祝曰："若喜蜀也，便开路；恶神也，遂塞不通。"俄而不见，乃有一小儿在焉。
《南齐书》曰：永明年，唐潜献青毛神龟一头。
《梁书》曰：玄帝为江州刺史时，有安成望族刘敬躬者，田间得白蛆，化为金龟。将销之，龟生光照室。敬躬以为神而祷之，所请多验也。
《三国典略》曰：梁陆法和至襄阳城北大树下，画地方二尺，令弟子掘得一龟，长一尺五寸。杖叩之曰："汝欲出此已数百岁，若不遇我，岂见天乎？"日为授三归，龟乃入草去。
《陈书》曰：武宣章皇后母常遇道士，以小龟遗己，光彩五色，曰三年有征。及期，后生，紫光照室，因失龟所在。
《隋书》曰：开皇中，掖庭宫每月人来桃宫人。宫司以闻，帝曰："门卫甚严，人何从而入？当是妖精耳。"因戒宫人曰："若逢，但斫之。"其后有物如人，夜来登床，宫人抽刀斫之，若中枯骨，其将落床而走。宫人逐之，因入池而没。明日，帝令涸池，得一龟，径尺馀，其上有刀迹。杀之，遂绝。
《唐书》曰：先天二年丁未，江州献灵龟，六眸，腹下有玄文，像卦文。
《梁书》曰：朱女贞末年，诉州献绿毛龟，以为瑞。因宫中造室以居之，目为龟堂。
《晋史》曰：安州李金全之将叛也，郡楼有介虫，如龟而巨鳞，锐首能陷坚。出于金全足下，金全恶而焚之。
《列子》曰：渤海之东有大壑焉，其中有山，无所猎菖，常随潮波上下往还，不得暂峙焉。仙圣毒之，诉于上帝。帝恐流于西极，失群圣之居，使巨龟十五举首而戴之，迭为三番，六万岁一交焉，五山始峙而不动。龙怖戤国有大人，举足而不盈数十步，而暨五山之所，一钓而连六龟，合负而趣归其国，灼其骨以数焉。
《庄子》曰：庄钓于濮水，楚王使大夫往先白焉，曰："愿以境内累子。"庄子持竿不顾，曰："吾闻楚有神龟，死已二千岁矣，巾笥而藏之庙堂之上。此龟者，宁其死留骨而贵乎？宁其生而曳尾途中乎？"大夫曰："宁生而曳尾途中。"庄子曰："往矣！吾将曳尾于途中。"
又曰：宋玄君夜半而梦人被发窥阿门，曰："予自宰露之渊，予为清江使河怖戤所。渔者余且得予。"玄君觉，召占梦者占之，曰："杆神龟也。君曰："渔者有余且乎？"煮右曰："有。"君曰："令余且会朝。"明日，余且会朝，君曰："若鱼何得？"答曰："且之网得白龟五尺。"君曰："献若之龟。"龟至，君再欲杀之，再酉慁之，心疑。卜之，曰："杀龟以卜，吉。"乃刳龟以卜，七十二钻而尾簜策。仲尼曰："神龟能见梦于玄君，而不能避豫且之网。智能七十二钻而尾簜策，不能避刳肠之患。"
《淮南子》曰：龟三千岁，蜉蝣不过三日，以蜉蝣而为龟忧养生之具，人必笑之。
又曰：牛蹄、彘颅亦骨也，而弗灼。必问吉凶于龟者，以其历岁久也。
《抱朴子》曰：千岁灵龟，五色具焉。其雄，额上两骨起似角，解人言。浮于莲叶之上，或在丛蓍之下。以彩朱浴之，乃剔取其甲，火炙捣服方寸匕，日三尽。一具寿千岁。
又曰：山中辰日称雨师者，龙也；嗜日称寡人者，社中蛇也；称时君者，龟也。
又曰：郄俭少时行猎，堕空冢中，饥饿，拣耑中有大龟数数回转，所向无常，张口吞气，或俯或仰。素闻龟能导引，乃试随龟所为，遂不复饥。百馀日后，竟能咽气断谷。魏王弃置土室中闭试之，一年不食，颜色悦泽，气力自若。
《符子》曰：邦人献燕昭王以大豕者，曰于今百二十岁，邦人谓之豕仙。其群臣言于昭王曰："是豕无用。"王命宰夫而膳之。豕既死，乃见梦于燕相曰："今仗君之灵而化吾生也，始得为鲁津之伯，而浮舟者食我以粳粮之珍，而欣君之惠，将报子焉。"后燕相游于鲁津，有赤龟衔夜光而献。
《金楼子》曰：黄金满笥，不以投龟；明珠径寸，岂劳弹雀？
又曰：巨龟伏沙屿间，其上生树木，如渊岛。常有商人依其彩薪及作食，龟被灼热，便还海，于是死者数千人。
又曰：阳郡山中有巨龟，长八尺，腹下有文字，前后足下各蹑一龟，有时逾山越水，咸观异之。
《说苑》曰：灵龟五色，色似玉。背阴向阳，上隆像天，下平法地，转运应四时，蛇头龙脰，左精像日，右精像月，知存亡吉凶植典。
又曰：城濮之战，文公谓咎犯曰："吾十战而龟替，(音潜。)我迎岁，彼背岁；彗星见，彼操蒲苞，我操其标。吾又梦与楚王搏，彼在上，我在下，吾无以战，子以为何如？"咎犯对曰："卜战龟替，是荆人也；我迎岁，彼背岁，彼去我从之也。"
又曰：晋屠岸贾欲追赵氏。赵盾梦见叔带持龟而哭，甚悲，已而笑，拊手且歌。谓赵盾卜之，占兆绝而后好。赵史援占曰："杆甚恶，非君之身。"
《国语》曰：夫服，心之文也。如龟焉，灼其中，必文于外。若衬瞢子不为君必死，不合诸侯矣。
《家语》曰：孔子问漆雕冯子曰："子事臧文仲、武仲及孺子容，此三大夫者，孰为贤乎？"对曰："臧氏家有守龟焉，文仲三年而为一兆，武仲三年而为二兆，孺子容三年而为三兆，冯从此见之；若夫三人之贤与不贤，所未敢识也。"孔子曰："君子哉！漆雕氏之子。其言人之美也，隐而显；言人之过也，微而着。智不能及，明不能见，孰克如之？"
《论衡》曰：龟二百岁，大如钱，游华叶上。三千岁则青边有距。
《山海经》曰：大苦山阳，狂水出焉，注于伊水，中多三足龟。
《星经》曰：天龟五星在南汉中。
《广志》曰：觜(兹维切。)〈虫隽〉，(夷隹切。)形如龟，出交州。山龟，在山上，食草，长尺馀。
柳氏《龟经》曰：龟一千二百岁，可卜天地掷暾始。何以言之？三千四十二占，于天地。千岁之龟甲，黑龟，有五色时用之。
《神仙传》曰：南极子融即杯咒之，即成龟，煮之可食，腹藏皆具。杯成龟谷，煮取肉，还成杯。
《会稽后贤传》曰：孔愉，字敬康。常至吴兴馀不亭，见人笼龟于路，愉求买而放于溪中。龟行至水，反顾视愉。及封此亭而铸印，龟首回屈，三铸不正，有似昔龟之顾，灵德感应如此。
《华阳国志》曰：秦惠王十二年，张仪、司马错破蜀，克之。仪因筑城，城终頺颓坏。有一大龟从硎而出，周行旋走。乃依龟行所筑之，乃成。
《古史考》曰：伏羲时，灵龟负河图。(八卦是也。)
《洛阳记》曰：禹时，有神龟于洛水负文，列于背以授禹。文即治水文也。
《南越志》曰：龟甲名神屋，出南海，生池泽中，吴越谓之玄伫。神龟大如拳而色如金，上甲两边如锯齿，爪利而能缘大木，捕鸣蝉，至美可食。不中于卜，以其小故也。
《嵩高山记》曰：千岁松或化为伏龟。
《义兴记》曰：君山庙，其下有池，池中有三足六眼龟。
崔豹《古今注》曰：龟，一名玄衣督邮，一名玄绪。
《王子年拾遗录》曰：昆仑山第五层有神龟，长一尺九寸，四翼。万岁则升木而居也，亦能言矣。
郭子横《洞冥记》曰：黄安，代郡人也。常去，自云卑猥，不敢处人间，执鞭，怀而欲书，画地以记其数，一媳载成池矣。明复移，亦复成池。时人谓言：黄安枢耕，年可八十馀，视若童子，常服朱砂，举体皆赤，冬不着衣，坐一大神龟。时人问："子坐此龟几年？"对曰："昔伏羲氏始造网罟，有此龟以授吾，龟背已平。此虫畏日月之光，二千岁而一出头，我坐此龟以来，五遇出头矣。"行则负龟而移，世人谓黄安万岁。
《博物志》曰：人有出行坠深泉涧者，无出路，饥饿分死。左右槛尻蛇甚多，朝暮引颈向东方，人因伏地学之，遂不复饥，体殊轻便，能登岩岸。经数年后，试竦身举臂，遂超出涧上，即得还家。颜色悦泽，颇更黠惠胜故。还，食谷啖滋味，百馀日中复蒲熬质。
又曰：龟三千岁，犹旋卷耳之上；蓍千岁，三百茎同本。以老，知吉凶。
《神异经》曰：西方大荒中有人焉，长丈，其腹围九尺，践龟蛇，载朱鸟，知河海升斛，识山石多少，知天下鸟兽言语。
《续搜神记》曰：司徒蔡谟亲友王蒙者，单独，常为蔡公所怜。公常令人捕鱼，获龟如车轮。够远厨帐下，倒悬龟着屋。蒙其夕才眠即魇，如此累夜。公闻而问蒙何故魇，答云："眠则梦人倒悬己。"公容虑向龟，乃令人视龟所在，果倒悬着屋。公叹曰："果如所度。"命下龟于地。于是蒙即得安寝，龟乃去。
又曰：晋咸康中，豫州刺史毛宝戍邾城。有一军人于武昌市见人卖一白龟子，长四五寸，洁白可爱，宝便买取持归。着瓮中养之，日日大，近欲尺许。其人怜之，持至江边放死晷，视其去。后邾城遭石勒败，毛宝弃豫州。既越江，莫不沉溺。宝于时被铠持刀，亦驮菰投。既入死晷，觉如随一石上，水裁至腰，须臾，游去中流。视之，乃是先所养白龟，甲六七尺。既送至东岸，出头视此人，徐游而去，中江犹回首数焉。
又曰：鄱阳县民黄赭，入山彩荆杨子，遂迷不知道。数日饥饿，忽见一大龟，赭使咒曰："汝是灵物，吾迷路不知道，今骑汝背，示吾路。"龟即回右膊，赭即从行。去十馀里，便至溪水。见贾客行舡，赭即往乞食，便语舡人云："我向者于溪边见一龟，甚大，可共往取之。"言讫，面即生疮。既往，亦复不槛尻。还家数日，病疮而死。
刘敬叔《异苑》曰：馀姚县仓封印完全，而开之觉大损耗。后伺之，乃是富阳县桓王陵上双石龟所食。即密令毁龟口，于是不复损耗。
又曰：孙权时，永康有人入山遇大龟，即束之归，龟便言曰："游不良，为时君所得。"人甚怪之，载出，欲上吴王。夜洎越里，缆舡于大桑树。宵中，树呼龟曰："劳乎？玄绪。奚事尔耶？"龟曰："我被拘絷，方见烹臛。虽尽南山之樵，不能溃我。"树曰："诸葛匈糠博识，必致相苦令求如我之徒，计从安出？"龟曰："子明无多辞，祸将及尔！"树寂而止。既至，权命煮之，焚柴万车，语犹如故。诸葛恪曰："燃以老叶，乃熟。"献人仍说龟树共言，权登使伐取煮龟，立烂。今烹龟犹多用叶薪，野人故呼龟为玄绪。
孔氏《志怪》曰：会稽吏谢宗赴假吴中，独在舡。忽有女子，姿性妖婉，来入舡，问宗有佳丝否，欲市之。宗因与戏，女渐相容，留在舡宿，欢晏继晓。因求宗寄载，宗便许之。自尔，舡人恒媳垣闻言笑，兼芬馥气。至一年，涂却同宿，窥伺之，不见有人，方知是邪魅，遂共掩之。良久，得一物大如枕。须臾，又得二物，并小如拳。以火视之，乃是三龟。宗悲思数日，方悟，自说此女子，一赎生二男，大者名道愍，小者名道兴。既为龟，送之于江。
《广五行记》曰：晋孝武太玄中，吴郡岑泉为司农，造碑于江畔湖西之村。见石龟载碑从田中出，还其先处，萍藻犹在腹下。其月，泉暴亡。
任昉《述异记》曰：陶唐之世，越裳国献千岁神龟，方三尺馀。背上有文，皆科斗书，记开辟已来命录之龟历。(伏滔《述帝贡月铭》曰：胡书龟历之文。)
又曰：周时，城阳雨钱，终日方绝。王莽时，未央宫雨五铢钱，既至地，悉为龟儿。
又曰：龟一千年生毛，寿五千岁谓之神龟。寿万年曰灵龟。
孙惠《龟赋》曰：有缁衣之大夫兮，衣玄绣之衣裳。乘辎车之岌岌兮，驾云雾而翱翔。风雨为之电奋兮，五色赫以焜煌。
李颙《龟赋》曰：质应离像，位定坎居。贱彼朵颐，贲我灵符。浮洛川，见纬书。洞秘赜，通玄虚。
