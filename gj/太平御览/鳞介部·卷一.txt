○龙上
《河图》曰：舜以太尉即位，与三公临观。黄龙五彩，负图出置舜前，以黄玉为柙，白玉检、黄金绳，黄芝为泥，章曰："黄帝符玺"。(《春秋运斗枢》同。)
又曰：黄金千岁生黄龙，青金千岁生青龙，赤金千岁生赤龙，白金千岁生白龙，玄金千岁生玄龙。
又曰：黄龙从雒水出，诣虞舜，鳞甲成字，舜令写之。写竟去。
《星经》曰：东方七宿为苍龙。(凡有鳞之类，皆属于木，故龙为鳞虫之长。)
《归藏·明夷》曰：昔夏后启土乘龙飞以登于天睾，皋陶占之曰吉。
《周易·乾卦》曰：云行雨施，品物流形，时乘六龙。
又《坤卦》曰：龙战于野，其血玄黄。
又《文言》曰：云从龙。
又《说卦》曰：震为龙。
《易通卦验》曰：立夏，清风至，而龙升天。
《尚书中候》曰：黄龙负卷舒图。
又曰：青龙衔玄图。
《大戴礼·冠》曰：鳞虫三百六十，而龙为之长。
《礼记·礼运》曰：龟龙在宫沼，龙以为畜，故鱼鲔不淰。(淰，潜藏也。)
《礼含文嘉》曰：龙马金玉，帝王之瑞也。
《左传·昭五》曰：郑大水，龙斗于时门之外洧渊。国人请为禜焉，子产不许，曰："我斗，龙不我睹也；龙斗，我独何睹焉？穰之，则彼其室也，吾无求于龙，龙亦无求于我。"乃止。
又《昭七》曰：秋，龙见于绛郊。魏献子问于蔡墨曰："吾闻之，虫莫智于龙，以其不生得也，谓掷昵，信乎？"对曰："人实不智，非龙实智。(言人实不智而谓掷昵，非龙智也，乃不智也。)古者畜龙，故国有豢龙氏，有御龙氏。"(豢，养也。)昔有飂叔安，(飂，古国也。安，其君名也。)有裔子曰董父，(裔，远也。玄孙之后为裔也。)实甚好龙，能求其嗜欲以饮食之，龙多归之，乃扰畜龙，以服事帝舜，帝赐之姓曰董，氏曰豢龙。故帝舜氏世有畜龙氏。及有夏孔甲，扰于有帝，帝赐之乘龙，河、汉各二，各有雌雄。孔甲不能食，而未获豢龙氏。有陶唐氏既衰，其后有刘累，学扰龙于豢龙氏，以事孔甲，能饮食之。夏后嘉之，赐氏曰御龙，以更豕韦之后。龙一雌死，潜醢以食夏后，嘉之。既而使求之，惧而迁于鲁县。""龙，水物也。水官弃矣，故龙不生得。"
《春秋玄命苞》曰：龙之言萌也，阴中之阳，故言龙举而云兴。
《史记》曰：昔夏后氏之衰，有神龙二止于夏帝庭而言曰："余，褒之二君也。"夏帝卜杀之、徙去之与止之，莫吉；卜请其漦而藏之，吉。
又曰：黄帝得土德，黄龙见；夏得木德，青龙止于郊。
《汉书》曰：惠帝二年正月，两龙见兰陵人家纠晷。
又曰：文帝时，公孙臣以为汉土德，黄龙见；张苍以为水德。至十五年，黄龙见成纪下诏召臣为博士。
《东观汉记》曰：公孙述，有龙出其府殿中，夜有光耀。述以为符瑞，因称尊号，改玄曰龙兴。
《后汉书》曰：哀牢夷，其先有妇人，捕鱼死晷，触沉木，有孕，生男子十人。沉木化为龙，出水上。九男惊走，一儿不去，背龙，因舐之。后诸儿推为哀牢主。
《魏志》曰：华歆、邴原、管宁三人为友，号曰"一龙"，歆为龙主，原为龙腹，宁为龙尾。
《魏略》曰：文帝欲受禅，郡国奏黄龙十三见。明帝铸铜黄龙，高四丈，置殿前。
《晋书》曰：刘毅为尚书左仆射。时龙见武库纠晷，帝亲观之，有喜诗。百官将贺，毅独曰："昔龙降郑时门之外，子产不贺；龙降夏庭，沫流不禁，卜藏其漦；至周幽王，祸衅乃发。《易》称：'潜龙勿用，阳在下也。'证据旧典，无贺龙之礼。"
又曰：陆机常饷张华鲊。于时宾客满坐，华发器便曰："杆龙肉也。"众未之信。华曰："试以苦酒濯之，必有异。"既而五色光起。机还问鲊主，果云："园中茅积下得一白鱼，质状殊常，以作〈鱼乍〉，过美，故以相献。"
崔鸿《十六国春秋·前燕录》曰：慕容晃十二年夏四月，黑龙一、白龙一见于龙山。晃亲帅群僚观龙，二百馀步，祭之以趟阄。二龙交首嬉翔，解角而去。晃大悦。还宫殿，赦其境内，号新宫曰"和龙宫"。
《晋书》曰：符生初梦大鱼食蒲。又，长安谣曰："东海大鱼化作龙，男便为王，女为公。问在何所？洛城东。"时符坚为龙骧将军，第在洛门之东。其后果验。
又曰：吕光伐龟兹，军其城南。营外夜有一黑物，大如断堤，摇动，有头角，目光若电。及明，而云雾四周，遂不复见。旦视其处，南北五里，东西三千馀步，鳞甲隐地之所昭然犹在。光叹曰："黑龙也。"俄而云起西北，暴雨灭其迹。杜进言于光曰："龙者，兽之君，大人利见之像。《易》曰：见龙在田，德施普也。斯诚明将军道合灵和，德符幽契。愿将军勉之，以成大庆。"光有喜诗。
又曰：冯跋弟素弗与从兄万泥及诸少年游于瞬吊。有一金龙浮水而下，素弗谓万泥曰："颇有见不？"万泥等皆曰："无所见也。"乃取龙而示之，咸以为非常之瑞。
又曰：雷奂子华度襄水，剑跃入水，化为龙。
又曰：初，桓温南州起斋，悉画龙于其上，号曰："盘龙斋"。及玄篡，而刘毅，字希乐，讨玄，玄死于盘龙斋，而毅居之。
沉约《宋书》曰：刘穆之，字道和。常梦与高祖俱泛海，忽值大风，惊惧，俯视舡下，见有二白龙挟舡。既而至一山，峰崿耸秀，林树繁密，意甚悦之。
《宋书》曰：徐羡之常从兄履之为临海乐安县。常行经山中，见黑龙，长丈馀，头有角，前两足皆具，无后足，曳尾而行，后文帝立，羡之竟以凶终。
又曰：傅亮率行台迎宜都王。王舟舆发自江陵，中流有黑龙跃出，负王舟，左右失色。王顾长史王昙首曰："杆大禹所以受天命，吾何德以堪之？"
《齐书》曰：建武中，荆大风雨，龙入柏斋中，柱壁上有爪足处。刺史萧遥欣恐畏，不敢居也。
又曰：初武帝梦金翅鸟下殿庭，搏食小龙无数，乃上天。明帝初，宗室多遇害。其梦竟验。
《梁书》曰：武帝郄后素妒忌，及终，化为龙，入于后宫井。通梦于帝，或见形，光彩照灼。帝体将不安，龙辄激水腾涌。于是井上为殿，衣服委积。
《南史》曰：梁江陵城壕中，有龙腾出，焕烂五色，竦跃入云，六七小龙相随飞去。群鱼腾跃，坠死于道。龙出处为窟，若数百斛圌。(音遄。)
《三国典略》曰：陆法和拒任约至安南，入赤亭湖。法和乘轻舟，不介胄，沿流而下，去约军一里乃还。谓将士曰："彼龙睡不动，吾军之龙其能踊跃？若待明日攻之，当不署客而自破贼。"
《陈书》曰：隋师济江，荆州吕肃败后，别师廖世宠领大舫诈降，欲烧隋舰，糕攕死一战。于是有五黄龙备色像，各长十馀丈，骧首连接，顺流而东，风浪大起，云雾晦暝。陈人震骇，不觉火自焚。故隋文下诏，以告郊庙。
又曰：宣帝初在江陵，军主李总与帝有旧，每同游处。帝常夜被酒，张灯而寝。总适出，寻反，乃见帝是大龙，便惊走他室。
《后魏书》曰：波知国有三池，传云：大池有龙王，次者龙妇，小者龙子。行人设祭乃得过，不祭多遇风雪。
又曰：正玄玄年，有黑龙如狗，南走宣阳门，跃穿门楼下而出。此魏衰之征也。
《后周书》曰：大像中，荣州有黑龙见，与赤龙斗于汴死戤侧，黑龙死。
《隋书》曰：源师初在齐，迁在外兵郎中，又摄祠部属。孟夏，以龙见，请雩。时高阿那肱为相，谓真龙出，大惊喜。问龙何在，师整容报曰："杆是龙星初见，依礼当雩祭郊坛，非谓真龙也。"
《唐书》曰：贞观中，汾州言青龙、白龙见。白龙吐物，初在空中，有光如火，至地，陷入二尺。掘之，则玄金也，形圆，斜广尺馀，高六七寸。
又曰：先天中，玄宗以旱亲往龙首池祈祷，有赤蛇自池中而出，云雾四布，应时澍雨。
又曰：褚无量，字弘度，杭州盐官人。幼孤贫，励志好学。家近临平湖，湖中有龙斗，倾里闾就观之。无量时年十三，读书晏然不动。及长，精三《礼》与《史记》。
又曰：文宗大和二年，五龙会于密州裨产山之北，次第而至，五方之色具焉，自申及戌而没。
《后唐史》曰：庄宗时，畏戗僧诚惠自号"降龙师"。帝雅重之，每屈膝施敬，诸王嫔御皆为之拜，诚惠悉倨坐而受之。初，自台山谓帝，镇州王镕不为之礼，诚惠恚怒曰："吾有毒龙五百，岂劳于命一龙揭片石，常山其为沼乎！"逾年，而滹川大溢，败镇之郛。或闻其言，益以为神。繇是帝敬之愈笃。
《周史》曰：徐州丰县民单兴纠晷龙出，民有母子三人同睹之，即时皆卒。龙既出，澍雨漂沫，城内居民济之以筏，登城以辟水。
《管子》曰：龙被五色而游，故神。欲小则如蚕蠋，欲大则函天地，欲上则陵云，欲沉则伏泉。
又曰：蛟龙，水虫之神者也。乘水则神立，失水则神废。
《墨子》曰：墨子北之齐，遇日者曰："帝于今日杀墨龙于北方，先生色黑，不可以北。"
又曰：帝以甲乙杀青龙于东方，丙丁杀赤龙于南方，庚辛杀白龙于西方，壬癸杀黑龙于北方。若用子言，则禁天下之行也？
《孙卿子》曰：积土成山，风雨兴焉；积水成川，蛟龙生焉。
《庄子》曰：朱泙沦咖屠龙于支离益，殚千金之家。三年伎成，而无所用其巧也。
又曰：子张见鲁哀公，哀公不礼，托仆大夫而去，曰："君之好士也，有似叶公子高之好龙也。叶公好龙，室屋雕文尽以写龙。于是天龙闻而下之，窥头于牖，拖尾于堂。叶公见之，弃而还走，失其魂魄，五色无主。是叶公非好龙也，好夫似龙而非真。今君非好士也，好夫似士而非者也。"(《新序》又载。)
又曰：孔子见老聃，归，三日不谈。弟子问曰："夫子见老聃，亦得何规哉？"孔子曰："吾乃今于是乎见龙，龙合而成体，散而成章，乘乎云气，养乎阴阳。余口张而不能嗋，予又何规老聃哉？"
又曰：河上有家贫恃纬萧而食者，其子没渊得千金掷觊，归与其父。其父谓其子曰："取石来，锻破也！夫千金掷觊，必在九重之渊，而骊龙颔下。子能得珠者，必遭其睡也。如使骊龙悟，子尚奚徼之有哉！"
《韩子》曰：夫龙之为虫，有狎而骑也。然喉下有逆鳞径尺，若婴之则杀人。人主亦有之，说者能无婴人主之逆鳞，则几矣。
《淮南子》曰：人莫欲学御龙，而皆欲学御马；莫欲学治鬼，而皆欲学治人。急所用也。(御龙、治鬼，不益世用，故以御马治人为务矣。)
又曰：伯益作井，而龙登玄云，神栖昆仑。(伯益，夏禹之佐也。初凿井泄地气，以后必漉池而渔。故龙登玄云，神栖昆仑。一曰，龙在黄泉下，恐害及，故去之。)知愈多，而德愈薄矣。
又曰：夫腾蛇游雾而腾，龙乘云而举。
又曰：虎啸而谷风生，(虎，阴中阳什蘙，与风同类。)龙举而景云属。(龙，阳中阴虫也，与云同类。)
又曰：人不见龙之飞举而能高者，风雨之奉也。(奉，助也。)
又曰：烛龙在雁门北，蔽于委羽之山，不见日。其神人面龙身而无足。(不见日，故龙以目照之，盖长千里，视为昼，瞑为夜，吹为冬，呼为夏。)
《新言》曰：汉祖骖三龙而乘云路，振长策而驱天下。三龙，人杰。
又曰：龙潜之水，乘云跃鳞。虎啸之声，因风奋烈。达则振缨朝堂，穷则身亲南亩。
《抱朴子》曰：山中辰日称雨师者，龙也。
又曰：西域方士能神祝者，临渊，禹步吹气，龙即出浮。其初出，乃长十数丈。于是方士更吹之，一吹则龙辄一术，至长数寸，方士乃掇取着壶中。或有四五龙，以少水养之，以疏物塞壶口。于是方士闻有旱处，便赍龙往卖之，一龙直数十斤金，举国会敛以雇之。直毕，乃发壶，出一龙，著渊潭掷晷，因复禹步吹之，辄一吹一出，长数十丈。须臾，云雨四集。
又曰：有自然之龙，有蛇蠋化成之龙。
又曰：夏时，龙生于太庙掷晷。
《说苑》曰：吴王欲从民饮酒，伍子胥谏曰："不可。昔白龙下清泠之渊化为鱼，渔者豫且射中其目。白龙上诉天帝，天帝曰：'当是之时，若安置而形白龙？'对曰：'我下清泠之渊，化为鱼。'天帝曰：'鱼固人之所射也。若罪，豫且何罪？'夫白龙，天帝贵畜也；豫且，宋国之贱臣也。白龙不化，豫且不射。今弃万乘之位，而从布衣之士饮酒，臣恐其有豫且之患矣。"王乃止。
《吕氏春秋》曰：禹南济江，黄龙负舟。人惧，五色无主。禹笑曰："吾受命于天，竭力以养人，奈何忧于龙？"龙弭耳而走。
又曰：晋文返国，介子推不肯受赏，自为驶猿曰："有龙于飞，周遍天下。五蛇从之，为之承辅。龙反其乡，得其处所。四蛇从之，得其雨露。一蛇羞之，死于中野。"悬书公门而伏山下。文公闻之曰："嘻！此必介子推。"
《家语》曰：鳞虫三百六十，而龙为长。死戤怪龙冈像，夏食而冬蛰。
皇甫谧《帝王世纪》曰：太昊包牺氏，风姓，有景龙之瑞，故以龙纪官。
又曰：黄帝彩首山铜，铸鼎荆山下。有龙垂胡髯而下迎黄帝。群臣欲从，持龙髯，髯拔，遂堕。
《说文》曰：龙，鳞虫之长。能幽能明，能小能大，能短能长。春分而登天，秋分而入渊。
《山海经》曰：夏后启乘两龙，云盖三层，左手操翳，右手操环。
又曰：锺山之神，名曰烛龙，视为昼，瞑为夜。身长三千里。
《括地图》曰：龙池之山，四方高，中央有池，方七百里，群龙居之。多五花树，群龙食之。去会稽四千里。
《论衡》曰：龙少鱼众，少者为神。
《列仙传》曰：骑龙鸿者，于池中求得龙子，状如守宫，十馀头，结草庐而守养之，龙大稍稍去。后五十馀年，水坏其庐。一旦，骑龙来，语云："吾，冯伯昌孙也。此间人不去百里当皆死。"信之者皆去，不信者以为妖言。至八月，水出，死者以万计。
又曰：陵阳子明者好钓。钓得白龙，子明解钓，拜谢放之。后数十年，得白鱼，鱼腹中有书，教子明服食，遂上黄山彩五石脂、石肺服之。三年，白龙来迎，止陵阳山上百馀年。
又曰：马师皇者，黄帝马医。有龙下，垂耳张口，师皇针其唇，饮以甘草汤而愈。后一旦负之而去。
又曰：陶安公者，六安铸冶师也。数行火，一旦散上，紫色撤觎，安公伏冶下求哀。须臾，朱雀止冶上曰："安公冶与天通，七月七日迎汝以赤龙。"至期，赤龙来，安公骑之，大雨东南，上而去。
又曰：呼子先者，汉中关下卜师也。老寿百馀年，临去，呼酒家老妪曰："急职！当与汝俱。"夜有仙人持二茅狗来呼子先，子先持一与妪，妪得而俱骑，骑乃龙也。上华阴山，常于山上大呼言："子先、酒母在此耳！"
