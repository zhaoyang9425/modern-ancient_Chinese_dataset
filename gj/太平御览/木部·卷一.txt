○木上
《易》曰：巽为木。坎，其于木也，为坚多心；艮，其于木也，为坚多节；离，其于木也，为科上槁。(坚多心为刚中也。山木，坚心也。多其节，令阴气，故曰科，空也。为日所干，故上槁也。)
又《墒翟》曰：地中生木，升。君子以顺德，积小以高大。
《书》曰：兖州，厥木惟乔，厥贡惟木。
又《洪范》曰：五行，三曰木，木曰曲直，曲直主酸。
又《说命》曰：木从绳则正，后从谏则圣。
《诗》曰：黄鸟于飞，集于灌木，其鸣喈喈。(灌木，丛木也。)
又曰：荏苒柔木，君子树之。涂却行言，心焉数之。(荏苒，宽柔貌也。木，椅、桐、梓也。)
又曰：南有乔木，不可休息。汉有游女，不可求思。(兴也。南方之木美。乔，上竦者。思，辞也。汉上游女，无求思者。)
又曰：后妃逮下，而无嫉妒之心焉。南有樛木，葛藟累之。(木下曲曰樛。)
《周礼》曰：仲冬斩阴木，仲夏斩阳木。(阳木生南山，阴木生北山。)
《礼记·月令》曰：孟春之月，盛德在木。孟夏之月，毋伐大树。
《乐记》曰：土敝则草木不长，水烦则鱼鳖不大。
《稽命徽》曰：出号施令合民心，作乐制礼得天心，则草木有益于人，长以养民也。王者得礼掷昶，则泽谷掷晷生赤木。
《礼斗威仪》曰：君乘木而王者，其政升平，则草木丰茂。
《左传》曰：山有木，工则度之。
又曰：鸟则能择木，木岂能择鸟？
《春秋玄命苞》曰：木者阳精，生于阴。故水者，木之母也。木之为言触也，气动跃也。其字，八推十为木。八者阴，合十者阳数。
《春秋运斗枢》曰：黑精用事，百木共一根。(百枝木共一根，天下共一主之征也。)
《春秋繁露》曰：木有变，春凋冬荣，繇。贞刚精锐，尾馛治之。
《北魏书》曰：崔亮为雍州刺史。城北渭水，浅不通舡，行人艰阻。亮谓僚佐曰："昔杜预乃造桥，况此有异长河；且魏、晋之日，亦自有桥。吾今决欲造之。"咸曰："水浅不可为浮桥，泛长无常，又不可施柱，恐难成立。"亮曰："昔秦居咸阳，横渡渭，以像阁道，此即以柱为桥。今惟虑长柱不可得耳。"会天大雨，山瞬旦至，浮山长木数百根，借此为用，桥遂成立，百姓利之，至今犹名崔公桥。
《后周书》曰：沙苑之役，齐神武夜遁，追至河上，复大克获，前后虏其卒七万，献俘长安，还军渭南。于是所征诸州兵始至，乃于战所，准当时兵士，人种树一株，以旌武功。
又曰：王罴以功授右将军、西河内史，辞不拜。时人谓之曰："西河大拜，俸禄殷厚，何为致辞？"罴曰："京洛材木尽出西河。朝贵营第宅者，有求假。如其私办，即力所不堪；若科发民间，又违法宪。以此辞耳。"
《唐书》曰：贞观中，山南献木，连理，交错玲珑，有同罗木，一丈之干，并枝者二十馀所。
又曰：代宗大历十二年，成都府人郭远，因樵爨获瑞木一茎，有文曰："天下太平"，献之。以示百官，宰臣奏贺曰："至德之化，先贲于草木。太平之符，遂形文字。伏望藏于秘阁，宣付史馆。"
又曰：贞观初，陈留雨木，皆大如指，长寸馀。每木有孔通中，所下其立如植。
《管子》曰：桓公问："民饥寒，室屋不治，墙垣坏不筑，为之柰何？"管子曰："休途树掷軎。"公令左右休途树枝。其年民治室屋，筑墙垣。公问之，管子曰："一树而息百乘，丁壮弹其下，终日不归；父老拊树而论，终日不归。今吾休之，日中无尺阴，行者疾走，父老归而治室。"
《老子》曰：天下掷炅柔，驰骋天下掷炅刚。人之生也柔弱，其死也坚强；草木之生也柔脆，其死也枯槁。柔弱，生之徒；刚强，死之徒。合抱之树，生于毫末。
《庄子》曰：南伯子綦游乎商之丘，见木焉，其大也。然必有异材。从而视其细枝，则拳曲而不可以为栋；俯而视其大根，不可以为棺椁。舐其叶，则舌烂；嗅之，则使人狂酲。子綦曰："杆果不材之木，以至其大矣！"
又曰：庄子行于山中，见大木，枝叶盛茂，彩木者止其旁而不取也。问其故，曰："无所可用。"织子曰："杆木以不材得终其天年矣。"
《孟子》曰：孟子谓齐宣王曰："所谓故国者，非谓有乔木之谓也，有世臣之谓也。"
《孙卿子》曰：山下望十亩之木，若着；而求着者，不上折也。
又曰：林木茂，斧斤至。
又曰：玉在山而木润。
《孔丛子》曰：夫子墓方一里，诸弟子各以四方奇木来植之。
《试萦》曰：木之精气为毕方。
《慎子》曰：廊庙之中材，盖非一木掷軎。
《吕氏春秋》曰：今夫龠蝉者，务在乎明其火，振其树而已。火不明，虽振其树，何益？(虽振其树，蝉飞去，不能得，故曰何益。)明不独在乎火，在于暗。(暗无所见，火乃光耳，故曰在于暗中。)当今之时世，暗甚矣。人主有能明其德者，天下之士当归之也，若蝉之赴明火也。
又曰：子之于父母也，一体而两分，同气而异息，若草莽之有华实也，树木之有根心也。
又曰：树木盛则飞鸟归之，刍草美则禽兽归之，人主贤则豪桀归之。
《韩子》曰：待自直之箭，则百世无矢矣；待自圆之木，则千岁无轮矣。
又曰：君者壤地，臣者草木。
《商子》曰：蠹众则木折，隙大则墙坏。
《文子》曰：叶落者，风摇之；十浊者，物挠之也。
又曰：甘泉必竭，良木必伐。
《符子》曰：木生蝎，蝎盛而木枯；石生金，金曜而石流。
又曰：水生于石，未有居石而溺；火生于木，未有抱木而焦。
《淮南子》曰：卓木洪者为本，而杀者为末；禽兽之性，大者为首，而小者为尾。末大于本则折，尾大于腰则不掉。故食其口而百节肥，灌蒲熬而枝叶美。
又曰：夫树木，灌以潦水，畴以肥壤，千人养之，一人拔之，则必无馀蘖。况以一国同伐之，虽欲久，岂可得哉！
又曰：山生金，反自刻；木生蠹，反自食；人生事，反自贼。(贼，败也。)
又曰：今夫徙树者，失其阴阳之性，则莫不枯槁。(失，犹易也。)故橘之江北，则化而为枳；鸲鹆不过济、貉，度汶而死。
又曰：日冯生阳阏，(日冯，木之先也。)阳阏生鳞鲐，(音台。)鳞鲐生干木，干木生庶木。凡根枝者生庶木。(根枝木名也。)
又曰：高山深林，非为虎豹也；大木茂枝，非为飞鸟也。
又曰：天有明，不忧民之徊蘙。百姓穿徽翠牖，自取炤焉。地有财，不忧民之贫也。百姓伐木艾草，自取富焉。
又曰：郢人有买屋栋者，求大三围之大木。而人予车毂，跪而度之，巨虽可而长不足。(巨，大。云长不足，言其短也。)
又曰：食木者多力而恶，(熊犀之属是也。)食草者善走不愚。(麋鹿之属是也。)
又曰：良匠不能断金，巧冶不能铄木。金之势不可断，而木之性不可铄也。
又曰：高阳魋(或曰：高阳楚时王魋，宋大夫也。)将为室，问匠人。匠人对曰："未可也！木尚生，加途其上，必将挠。以生材任重途，今虽成，后必败！"高阳应曰："不然！夫木枯则益劲，途干则益轻。今虽恶，后必善。"匠人穷于辞无，以对，卒为屋。其始成均然善也，而后果败。此直于辞，而不可用者也。
又曰：舍茂木而集于枯，不弋鹄而鸟难与有图。(图，谋也。言其硬蘙。)
又曰：质的张而弓矢集，林木茂而斧斤入。非或召之，形势所致也。
又曰：冬冰可折，夏木可结。时难得而易失，木方茂盛，终日彩而不知。秋风下霜，一夕而殚。(殚，尽也。)
又曰：佐祭者得常，救斗者得伤。荫不祥之木，为电所扑。(扑，击也。)
又曰：金胜木者，非以刀残林也；土胜水者，非以璞(音朴，土块也。)塞江也。
又曰：剞劂销(音削。)锯，非良匠不能以制木；炉橐埵(音杂。)坊设，(炉、橐、埵，皆冶坊之形也。)非巧冶不能以治金。
又曰：羽翼美者伤骨骸，枝叶美者害根茎。能两美者，天下无之也。
又曰：凡见叶落而知岁，故叶落而长年悲。
《风俗通》曰：桂阳太守江夏张辽，字叔高。田中有树，遣客伐之，六七十下，血出。客惊怖归，以其事白叔高。叔高大怒，曰："树木汁出，此何言血！"因自严行，复斫之，血大流。叔高使先斫其枝叶，有一空处，白头公，可长四尺，忽出，往赴叔高。叔高乃逆格之，如此凡时四头。左右皆怖，伏地，而叔高恬如也。徐熟视，非人也。遂伐此木。其年召辟侍御史，后为兖州刺史。以二千石尊过乡里，白日衣绣，荣美如此。
《抱朴子》曰：山中大树能语者，非树语也，其名曰灵阳山。夜枷髐者，皆古枯所致，勿怪也。甲子日称仙人者，树也。
《孙绰子》曰：海上人与山客辨其方物，海人曰："鱼额者华山之顶，一吸，万顷之波。"山客曰："邓林有木，围三万寻，直上千里，旁荫数国。"有人曰："东极有大人，斩木为策，短不可支，钓鱼为鲜，不足充饥。"
《金楼子》曰：利水内有木材。玄嘉中，大水，有十馀段木流出，斧迹未灭。俗云："汉将将攻越，筑城浮木于利水。未运之前段一夜中，忽失数千段，时或见之。今所见木，岂非昔鬼匿之木乎？"
《山海经》曰：少室山，木名帝休，黄花黑实，服之不怒。
《阴符经》曰：火生于木，祸发必克。
《仙序》曰：王须，少年入学，最远，涂却常先，流辈怪之。常见如提木三尺馀，至则拄屋间。流辈知之，取看，后不见。
《正论》曰：师旷曰："人骨法，犹木有曲直。曲者为轮，直者为舆。檀宜作辐，榆宜作毂。"
《玄中记》曰：千岁树之枝，中央下，四边高。百岁之树，其汁赤如血。
又曰：大树之山西，有彩华之树。服之，则通万国之言。
《博物志》曰：圆丘山有不世树，食之寿。
《世贽记》曰：聚窟洲中，申未，地上有大树，与枫木相似，而华叶香闻数百里，名为返魂树。于玉釜中煮，取汁如黑粘，名之为返生香。香气闻数百里，死尸在地，闻气乃活。
