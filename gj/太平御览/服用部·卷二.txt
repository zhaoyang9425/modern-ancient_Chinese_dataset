○帘
《释名》曰：帘，廉也，自障蔽为廉耻也。
《声类》曰：帘，户蔽也。
《通俗文》曰：户帏曰帘。
扬雄《方言》曰：宋魏陈楚谓之筁，或谓之麹。自关以西谓之箔。南楚谓之蓬薄。
《汉书》曰：周勃以织薄曲为业。(苏林曰：薄一名曲也。)
又曰：严君平筮卜成都市，日得百钱，则闭肆下帘而授《老子》。
《梁书》曰：夏侯亶性节俭，不事华侈。晚颇好音乐，有妓妾十数人，无被服姿容。每有客，常隔帘奏，时谓帘曰"夏侯妓衣"。
《齐书》曰：沈麟士字云祯，有高尚之心。居贫，织帘诵书，号为织帘先生。
又曰：柳世隆善卜别龟甲，价至万。永明初，世隆曰："永明九年我亡，后三年丘山崩，齐亦于此季矣。"屏却庶典签，李党取笔及高齿屐，题帘箔旌曰："永明十一年。"因流涕谓党曰："汝当见，吾不见也。"
《唐书》曰：张嘉贞，蒲州猗氏人也。弱冠应五经举，拜平乡尉，坐事免归。侍御史张循宪为河东彩访史，荐嘉贞"材堪宪官"，请以己之官秩授之。则天召见，垂帘与之言。嘉贞奏曰："以臣草菜而得入谒九重，是钦簇一遇也。咫尺之间，如隔云雾，竟不睹日月，恐君臣之道有所未尽。"则天遽令卷帘与语，大悦，擢拜监察御史。
又曰：王锷为淮南作法，军中尾筳弃物，至故帘亦令收之，他日付舡坊以为𥮾箬。(上作含切，下而灼切。)他皆如此。
《庄子》曰：河上有家贫穷，纬萧以为业。(司马彪注曰：萧，蒿也。织苇蒿为薄帘也。)
又曰：张毅者，高门悬薄，无不奏也。
《汉武故事》曰：甲帐居神，以白珠为帘箔，玳瑁押之，象牙为篾。
《洞冥记》曰：汉武元鼎元年，甘泉宫起招仙灵合，编翠羽麟毫以为帘。
《西京杂记》曰：汉诸陵寝皆以竹为帘，帘皆为水文及龙凤象。
又曰：昭阳殿织珠为帘，风至，声如珩珮。
《拾遗记》曰：石虎于太武殿前起楼，高十丈，结珠为帘，垂五色玉珮，至铿锵和鸣。
《晋东宫故事》曰：帘箔皆以青布缘纯。
《三秦记》曰：明光宫在渐台西，以金玉珠玑为帘箔。《凉州记》曰：吕纂时，胡人发张骏冢，得白珠簿帘。
《汝南先贤传》曰：范滂被收，曰："愿得一幡一薄，埋于首阳山，上不负皇天，下不愧夷齐。"
谢绰《拾遗》曰：戴明宝历朝宠幸，家累千金。大儿娇淫，为五色珠帘，明宝不能禁之。
崔实《政论》曰：珠玑玩饰，匿若怀袖，文绣蔽于帷帘。
《梦书》曰：梦帘、屏风，蔽匿一身也。
《唐国史补》曰：尚书李廙有清德，其妻刘晏妹也。晏尝造廙，见其门帘甚弊，乃暗度广狭，以粗竹织成，不加缘饰。将以赠廙，三携至门，不敢发言而去。
○帷
《说文》曰：在旁曰帷。
《释名》曰：帷，围也，以自障围也。
《礼记·曲礼》曰：帷簿之外不趋。
又曰：弊帷不弃，为埋马也。
又曰：路马死，埋之以帷。
《周礼·春官下》曰：掌舍掌王之会同之舍帷、宫设、旌门。(谓王行昼止，有所展肆。若食息，张帐为宫，树旌表门。)
《左传》曰：齐归公孙敖之丧，为孟氏且国故也。(为惠叔毁请且国之之族，故听其归殡而书之。)葬视共仲，(制如庆父，皆以罪降。)声己不视帷堂而哭。(声己，惠叔母，怨教从莒女，故帷堂。)
又曰：公孙归父以襄仲之立也有宠，欲去三桓，以张公室。与公谋而聘于晋，欲以晋人去之。冬，公薨，季子言于朝曰："使我煞嫡立庶以失大援者，仲也夫！"遂逐东门氏。(襄仲居东门。)子家还，及笙。(子家归父。)坛帷复命于介。(除地为坛而侦场。介，副也，使副反命于君。)
又曰：闾丘婴以帷缚(音篆)其妻而载之，与申鲜虞乘而出。(仁子，在公倍臣也。)鲜虞推而下之，(下婴撇蘙。)曰："君昏不能匡，危不能救，死不能死，而知匿其昵。(匿，藏也。昵，亲也。)其谁纳之？"
又曰：公孟有事于盖获之门外。齐子氏帷于门外，而伏甲焉。
《礼记》曰：士丧，君使人吊，撤帷，主人迎吊于寝门外。
《史记》曰：孔子见卫夫人，夫人在𫄨帷中而拜。
又曰：苏秦说齐宣王曰："临菑之众，连衽成帷。"
又曰：高祖曰："运筹帷幄之中，决胜千里之外，子房功也。"
又曰：文帝帏帐不得文绣。
又曰：董仲舒为博士，下帷讲诵。弟子以次相授，或莫见其面，三年不窥舍园。
《汉书》曰：秦起咸阳而至西壅，离宫三百，帷帐不移而具。
又曰：成都侯王商弟内大池以行舡，立羽盖，张周帷。
又曰：东方朔上疏云："文帝集上书囊为殿帷。"
《后汉书》曰：更始委于赵萌，日夜与妇人饮宴后庭，群臣欲言事。辄醉不能见。时不得己，令侍中坐帷内与语。诸将识非更始声，出皆怨曰："成败未可知，遽自纵放若此。"
华峤《后汉书》曰：班始尚阴成公主。公主，顺帝之姑，贵骄淫乱。与所嬖居帷中，而始入，使伏床下。
袁弘《汉记》曰：献帝出长安，李催来追。董承惧射之，以被为帐幔。
又曰：贾宗为冀州刺史，垂帷而行。及至州，曰："刺史当远视广听，反垂帷以自掩蔽。"拇庶褰帷。
《东观汉记》曰：张奂字然明，使匈奴中郎将。时休屠各及朔方乌丸并反，烧度辽将军门，烟火相望，兵众大恐，各欲亡走。奂安坐车中，与弟子讲书自若。
《魏志》曰：司马景王奏太后废齐王芳，曰："帝于陵云台曲室中施帷，见九亲妇女。"
《吴志》曰：孙峻欲诛诸葛恪，置酒，伏兵于帷中。
《晋书》曰：穆帝立，年始二岁。皇太后褚氏设白纱帷于太极钎黈，抱帝临轩。
《晋阳春秋》曰：武帝令曰："殿前织成帷不须施也。"
《宋书》曰：袁粲每经傅昭户，辄叹曰："经其户，寂若无人；披其帷，其人斯在。岂非名贤乎？"
《齐书》曰：毛惠素为少府卿，性孝。母服除后，更修母所住处帏屏。每月朝十五，向帷悲泣，旁人为之感伤。终身如此。
《吕氏春秋》曰：伍子胥将欲见吴王而不得。客有言之于王子光者，王子光见而恶其貌，客以告。子胥曰："此易改也，愿令王子光居于堂上，重帷而见其衣。"王子光许之。子胥说之，半，王子光举帷搏其手而与之坐。
《淮南子》曰：先针而后缕，可以成帷；先缕而后针，不可以成衣。
《汉武帝内传》曰：七月七日，宫掖之内张云锦之帷，然九光之灯，候西王母至也。王母以紫锦为帷。
《神仙传》曰：淮南王见八公。至，足下及履，迎之。登思仙之喜，张绮罗之帷。
《西京杂记》曰：赵飞燕为皇后，其弟上遗金错绣帷。
《拾遗记》曰：汉安帝好微行于郊间，或露起帷宫千间，皆用锦罽文绣。
《风俗通》曰：俗说帷帐车不可作衣，令人病疠。
《东宫旧事》曰：太子纳妃，有青布碧里梁下帏一，绀绢、青布窗户帏各一。
《梦书》曰：梦见帷帐，忧阴事。
《离骚》曰：纽薛荔而为帷。
《楚词》曰：翡翠帱，饰高堂。
张衡《南都赋》曰：暮春之禊，元己之辰。朱帷连纲，曜野映云。
左太冲《吴都赋》曰：蔼蔼翠帷，袅袅素女。
潘岳《寡妇赋》曰：入空室兮望灵座，帷飘飘兮灯荧荧。
庚阐《杨都赋》曰：皇帝乃坐路寝，御组帷。
阮籍诗曰：簿帷鉴明月，清风吹我衿。
○幄
《尔雅》曰：以覆帐谓之幄。
《说文》曰：幄，木帐也。
《三礼图》曰：在上曰帟，四旁及上曰帷，上下四旁悉周曰幄。幄，大帷也。
《书》曰：成王疾大渐，出缀衣于庭。(孔安国曰：缀衣，幄帐。)
《周礼·天官》曰：幕人掌帷幕幄帟。(皆以布为之，四合象室宫曰幄，至所居幄也。)
《左传》曰：楚子伐郑，诸侯还救郑。晋侯使张骼辅跞致楚师，求御于郑。郑人卜宛射犬，吉。二子在幄，坐射犬于外。
又曰：子产、子太叔相郑伯以会。子产以幄幕九张行；子太叔以四十，既而悔之，每舍损焉，及会亦如之。
又曰：卫侯为虎幄于籍圃。(以籍田之圃，幄幕以虎兽为饰也。)
《汉书》曰：元后未央宫置酒，内者令为傅太后侦尝，坐于太皇后旁。王莽案行，责内者令曰："定陶太后藩妾，何得与至尊并，撤去更设坐。"傅太后闻之，大怒，不肯会。
《汉官仪》曰：祭天紫坛，有绀幄帐。
《西京杂记》曰：成帝设云幄云幕于甘泉紫殿，世谓为三云殿。
《拾遗录》曰：燕昭三年，广延之国献善舞者二人，王处以丹绡华幄。
《物论理》曰：汉末黄门张让、段珪等于灵帝幄后相对泣，帝惊问："尚复几时哉？"于是大收诸党。
刘植《鲁都赋》曰：缇幄弥津，丹帷覆洲。
○幕
《广雅》曰：幕，帐也。
《释名》曰：幕，络也，在里之称也。
《说文》曰：帷在上曰幕，蒙之覆案食亦曰幕。
《周礼·天官下》曰：幕人掌帷，幕，幄，帟，绶之事。(在旁曰幄，在上曰幕。)
又曰：国君过市刑人赦，夫人过市。罚一幕，世子过市罚一帟，命夫过市罚一盖，命妇过市罚一帷。(谓诸侯及夫人世子过其国市，大夫内子过其都之市者，人之所交利而行刑之处，君子无故不游观之，若游观之则施惠。)
《仪礼》曰：国君与卿图事，管人布幕寝门外。
《左传》曰：楚子元伐郑，楚师臆鬏。谍告曰："楚幕有乌。"乃止。(谍，间也。郑所使间候伺楚也。幕，帐也。)
又曰：吴季札来聘，过卫，夜宿于戚，(戚，子孙邑也。)闻钟声。季子曰："异哉，夫子之在此，犹燕之巢于幕上，而又何乐乎？"文子闻之，终身不听琴瑟。
又曰：晋人执季孙意如，以幕蒙之。
《汉书》曰：卫青征匈奴，大克。武帝就拜大将军于幕下府中，因号"幕府"。
《东观汉记》曰：明德马皇后既处椒房，太官上饭，重加幕覆，辄撒去。
《晋书》曰：郗超字嘉宾。桓公与谢安论大事，令超卧帐内听之，风动帐开。安笑曰："郗生可谓之幕入宾。"
《宋书》曰：刘穆之孙瑀仕官甚不得意。至江陵，与颜峻书曰："朱循之三世叛兵，一旦居荆州青油幕下，作谢宣明面。"
《唐书》曰：饵芜为监察御史，往碛西覆屯。藩人赍金以遗，暹固辞不授。左蛹涸"不可逆其情"，乃授而埋之幕下。既去，乃移牒令取之。
黄石公《三略》曰：军幕未设，将不言热，此谓之礼将。
《说苑》曰：胩子谓景公曰："合疏缕之纬以成幕。"
《兵书》曰：将军帐幕无故动，敌人散走。
鱼豢《典略》曰：孔子反卫，见夫人在锦帷中。孔子北面稽首，夫人自帷中再拜，环珮之声璆璆然。
王子年《拾遗记》曰：汉成帝好微行，于太液池旁起宵游宫，铺黑缇幕，器服皆尚黑色。
《汉武内传》曰：李夫人既死，帝思之。命工人作夫人形状，置于轻纱幕中，宛然如生。帝大悦。
《楚辞》曰：离榭修幕，侍君之间。
潘安仁《籍田赋》曰：青坛蔚其岳立，翠幕黯似云布。
张景《洛阳禊赋》曰：停与蕙渚，息驾兰田。朱幔虹野，翠幕霓连。
刘桢诗曰：明月照缇幕，华烛散炎晖。
○帟
《释名》曰：小幕曰帟，张在上弈帟然也。
《周礼》曰：幕人掌帷帟。凡圣，王则张帟三重，诸侯再重，聊大夫不重。
又《掌次》曰：师田则设重帟。
《礼》曰：君于土，有赐帟。
