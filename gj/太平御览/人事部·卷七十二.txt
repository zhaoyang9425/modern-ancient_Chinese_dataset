○勤
《尚书·无逸》曰：文王自朝至于日中昃，弗遑暇食，用咸和万民。
又《大禹谟》曰：克勤于蚌拢
又《金縢》曰：昔周公勤劳王家，惟予冲人弗及知。
又《梓材》曰：先王既勤用明德。
又《周官》曰：功崇惟志，业广惟勤。
《左传·宣下》曰：郄成子曰："吾闻之，非德莫如勤，非勤何以求民。文王犹勤，况寡德乎？"
又《宣下》曰：民生在勤，勤则不匮。
《礼记·祭法》曰：舜勤众事而野死，冥勤其官而水死。
《东观汉记》曰：明帝行部署，不用辇车，甲夜乃解，偃读众书，乙夜尽寝，先五鼓起，率常如此。
又曰：陈宠辟司徒鲍昱府。掾属专尚交游，以不肯亲事为高。宠常非之，独勤以物务。
又曰：班超居家，常执勤劳，不耻劳辱。
又曰：王丹，字仲因。每岁农时，辄载酒肴，于田间候勤者，与而劳之。
《魏氏春秋》曰：高文惠为刺奸令，夙夜匪懈，至拥膝抱书而寐。太祖尝夜微出觇察，诸吏见而哀之，徐解衣覆之而去。
《魏志》曰：段灼上疏理邓艾曰："艾值岁凶，又为区种，身被乌衣，手执耒耜，以率将士。上下相感，莫不尽力。"
《吴志》曰：诸葛恪征淮南，以滕胤为都督，掌统留事。胤白日津ｖ客，夜省文书，或至晓不寐。
王隐《恶书》曰：陶侃少长勤敕，自强不息。常语人曰："大禹圣者，乃惜寸阴，至于凡俗，当惜分阴。"
《晋书》曰：任恺素有识鉴，加以在公勤恪，甚得朝野称誉。
《唐书》曰：杜佑，性勤而无倦。虽位极将相，手不释卷，质明视事，接对宾客，夜则灯下读书，孜孜不怠，与宾佐谈论，人惮其贵，而伏其博。
《杜预自叙》曰：在有家则滋味经籍，居官则毕力理治。公家之事，知无不为。
《夏仲御别传》曰：夏统，字仲御，永兴人，与母兄弟居，恒星行夜归，采梠求食。母老病，不悰家事，仲御鼓四起，酒扫庭内，钻火炊爨之后，径便入野。
《孟子》曰：鸡鸣而起，孜孜为善，舜之徒也。
《淮南子》曰：墨子无黔突，孔子无暖席。是故圣人蒙耻辱以千世主者，非以贪禄慕位也，欲事天下之利，除万民之害也。
又曰：跬步不休，跛鳖千里；积累不辍，可成丘阜。
《盐铁论》曰：禹感洪水，身亲其劳，簪堕不掇，冠挂不顾。
○俭约
《尚书·大禹谟》曰：禹克俭于家。
《周书》曰：文王疾，召太子发曰："吾栝柱茅茨，盖为民爱费也。"
《礼记·檀弓下》曰：胩子一狐裘三十年。
又《礼器》曰：胩平仲祠其先人，豚肩不掩豆，浣衣濯冠以朝，君子以为隘矣。
《左传·桓公》曰：臧哀伯谏曰："清庙茅屋，大辂越席，大羹不致，粢食不凿，昭其俭也"
又《闵公》曰：卫文公大布之衣，大帛之冠。
又《襄公上》曰：季文子卒，大夫入敛。公在位，无衣帛之妾，无食粟之马，无藏金玉，无重器备。
又《襄公五年》曰：叔向曰："子展俭而壹。"
又《哀上》曰：子西曰："二三子无患矣。吾昔闻，阖闾食不二味，居不重席，室不崇坛，器不雕镂，宫室不观，舟车不饰，衣服时用，择不取费。"(选取坚厚，不尚细靡。)
《公羊传·宣公》曰：晋灵公无道，赵盾趁入，灵公望见再拜。(知其欲谏以拒之。)盾出，公使勇士往杀之，勇士入，俯而窥其户，方食鱼飧。勇士曰："嘻！子诚仁人也，为晋国重卿而食鱼飧，见子之俭也。君使我杀子，吾不忍杀子也，吾亦不可复见君。"遂刎颈而死。
《论语·里仁》曰：以约失之者鲜矣。
又《泰伯》曰：子曰："禹，吾无间然矣。菲饮食，而致孝乎鬼神；恶衣服，而致美乎黻冕；卑宫室，而尽力乎沟洫。"
《汉书》曰：公孙弘，起徒步，数年至宰相封侯，于是开东阁以延贤人，食一肉脱粟之饭，故人宾客仰衣食，俸禄皆给之，家无所余。
又曰：辛庆忌，居处恭俭，饮食被服，尤以节约。
《东观汉记》曰：第五伦性节俭，虽为二千石，常衣布，躬莝养马，妻炊爨饮食，受俸禄常取赤米。
又曰：王良为大司徒司直，在位恭俭，妻子不入官舍，布被瓦器。时司徒吏鲍恢以事到东海，候其家，而良妻布裙曳柴，从田中归。恢告曰："我司徒吏也，故来授书，欲见夫人。"妻曰："妾是也。"恢乃下拜，叹息而还。
又曰：李恂为兖州刺史，清约率下，食不二味。
谢承《后汉书》曰：东郡赵咨为东海人。遗其双枯鱼者，啖之二岁不尽，以俭化俗。
又曰：朱宠子，字仲威，为太尉。家贫，食脱粟饭，卧布被。朝廷赐锦被、梁肉，皆不敢受。
张璠《汉记》曰：荀爽为三公，食不过一肉，脱粟饭，坐皮褥。
范晔《后汉书》曰：羊陟拜河南尹，计日受俸，食干饭茹菜。
又曰：宣秉，字巨公，冯翊云阳人。为御史中丞，迁司隶校尉。秉性节约，常布服被，蔬食瓦器。帝尝幸其府舍，见而叹曰："楚国二龚，不如云阳宣巨公。"即赐布帛帐帷。
又曰：祭遵，为人廉约小心，克已奉公，赏赐辄尽与士卒，家无私财，身衣韦袴布被，夫人裳不加缘。帝以是重焉。
《魏略》曰：常林，字伯槐。历宰守刺史，所在检身节用，其家常饥乏，糟糠缊弊。
《魏志》曰：太祖平柳城，颁所获器物。以素屏风，素冯几赐媚宋，曰："君有古人之风，故赐君古人之服。"玠居显位，常布衣蔬食。
《吴志》曰：是仪，字子羽，北海营陵人。为尚书仆射，不服精细，食不重膳。孙权闻之，幸仪舍，求视蔬食，亲尝之，对之叹息。
《晋书》曰：帝以山涛橇朋，无以供养，特给日契，加赐床帐茵蓐，礼秩崇重，时莫为比。涛居荣贵，贞慎俭约，虽爵同千乘，而无嫔媵。
王隐《晋书》曰：李胤历职内外，而至贫俭。儿病无以市药，上赐钱十万。
《晋中兴书》曰：王廙为母立屋，过制。中宗流涕谏之。帝所幸郑夫人，袍无文绣，其恭俭率下如此。
又曰：陆纳，字祖言。征拜左民尚书，将应召，纲纪白："日宜装几舫？"纳曰："吾家不在此，已敕私奴乘驾，装并食粮米，无所须也。"临发载被袱而已，其馀皆封还官。
崔鸿《十六国春秋·赵录》曰：孟卓，字君伟，广平人。少修清苦之志，有一单裙，十年不浣。
又《前燕录》曰：太尉杨惊，字士秋，右北平无终人也。惊母李氏，博学，有母仪，慕容晃常外堂拜敬。性尤橇朋，好施无倦。位为台保，爵封郡公，常乘弊车瘠牛，卒无馀财。
《后汉书》曰：孝文帝，性俭素，常服浣濯之衣，鞍勒铁木而已。
《宋书》曰：文帝性存俭约，不好奢侈。车府令尝以辇{夅}故，请改易之。辇席旧以乌皮缘，欲代以紫皮，上以{夅}({夅}，音贡。)未至于坏，紫色贵，并弗听也。
又曰：孝武大明中，坏上所居阴室，于其处起玉烛殿，与群臣观之，床头有土鄣壁，上挂葛灯笼，麻绳拂。侍中袁𫖮盛称已为过矣。
又曰：颜延之，性既褊傲，兼有酒过，肆意直言，曾无回隐，故论者多不知之。居身橇朋，不营财利，布衣蔬食，独酌郊野，当其为适，傍若无人。
萧子显《齐书》曰：高帝即位后，身不御精细之物，敕中书舍人桓景真曰："主衣中似有玉介导，此制始自大明末，后太始增其光丽。留此著主衣，政是兴长疾源，可即时打破。"后宫器物栏槛以铜为饰者，改用铁；内殿施黄纱帐，宫人着紫皮履，华盖除金花爪，以用铁回钉。每曰："使我治天下十年，当使黄金与土同价。"
又曰：太官进食有裹蒸。明帝曰："我食此不尽，可四片破之，馀充晚食。"
又曰：太始已来，相承奢侈。太祖辅政，上衰禁民间华伪：不得作成绣裙衣，道路不得着锦履，不得作局脚柽柏床、牙箱笼、锦缘，不得以七宝饰乐器。又诸杂漆物，不得以金银为花兽。
又曰：王逡之，字宣约，琅琊临沂人也。少好学，俭素。衣服不浣，几案尘墨。
《齐春秋》曰：王俭，字仲宝，临沂人不好声色，衣裘服用，取给而已。
《梁书》曰：到溉，字茂灌。美风仪，善容止，所莅以清白修性。又率俭，不好声色，虚室单衣，傍无姬侍。
《后周书》曰：辛庆之，位遇虽隆，而率性俭素，车马衣服不尚华侈，志量温和，有儒者风度，特为当时所重。
《唐书》曰：虞世南，隋时兄世基当朝贵盛，妻昨；服拟于王者，世南虽同居，而躬履勤俭，不失素业。
又曰：李藩为相，宪宗谓曰："前代理天下，或家给人足，或国贫下困，其故何也？"藩对曰："古人云，俭以足用，盖足用系于俭约。诚使人君不贵珠玉，惟务耕桑，则人无淫巧，俗自敦本，百姓既足，君孰与不足？"帝曰："俭约之事，是我诚心，惟当上下相勖，以保此道。"
又曰：于休烈在朝凡三十馀年，历掌清要，家无担石之蓄，恭俭深仁，未尝以喜愠形于颜色，而亲览下士，推毂后进，虽位崇年高，曾无倦色。
《文子》曰：量腹而食，度身而衣，节乎己者，贪心不生矣。
《墨子》曰：晋文公好恶衣，臣下皆衣牂羊之裘，以韦带剑。
《吕氏春秋》曰：周明堂茅茨蒿柱，土阶三尺，以见俭也。
《风俗通》曰：大禹阙百品之羞，而菲庖厨。殷汤寐寝黄屋，驾而乘露舆。
《魏武别传》曰：武皇帝子中山恭王衮，尚俭约，教敕妃妾纺绩织纴，习为家人之事。
《桓阶别传》曰：阶为赵郡太守时，俸尽食酱〈豆孚〉。上闻之，数戏曰："卿家作酱，颇得成不？"诏曰："光光大魏，富有四海，栋梁大臣，而有蔬食，非吾所以礼贤之意也。"其赐射鹿师二人，并给媒弩。
《三辅决录》曰：前队大夫有范仲翁，盐鼓蒜果共一筩，言其粗俭也。
《会稽典录》曰：陈修，字奉先，迁为豫章守。性清洁恭俭，十日一炊，不燃官薪。
殷康《明慎》曰：古人云："骄奢人之殃，恭俭福之场。"
《古今善言》曰：灵帝时，欲用羊续为三司，而中官求其赂，续出黄纸补袍，以示使者。
延笃《与李文德书》曰：吾食赤乌之麸麦，饮化益之玄醴，折张骞大苑之蒜，歃晋国郇瑕氏之盐。
《魏武瘤路曰：吾衣被皆十岁也，岁岁解浣补纳之。
卫𫖮奏曰：武皇帝之时，后宫食不重肉，衣不锦绣，茵席不缘，物无丹漆，用能平定天下，遗福子孙。
○俭啬
《毛诗》曰：《汾沮洳》，刺俭也。(沮洳，渐洳也。)
又《葛屦》曰：刺褊也。魏地狭隘，其民机巧趋利，其君俭啬褊急。
又曰：《蟋蟀》，刺晋僖公也，俭不中礼，故作是诗以闵之。
《论语》曰：如有周公之才之美，使骄且吝，其馀不足观也已。
又曰：出纳之吝，谓之有司。
《史记》曰：鲁人俗俭啬，曹氏邴氏尤甚，以铁治起富至巨万。然家自父兄子孙约。俯有拾，仰有取。
《三辅决录》曰：平陵士孙奋富闻京师，性俭吝，尝宿客舍，雇钱直甚少。主人曰："君惜钱如此，欲作士孙景卿耶！"
《魏略》曰：曹洪家富而性啬，文帝前在东宫，尝从洪贷绢百匹，洪不称意。及犯法，自分必死。
《晋书》曰：王戎性好兴利，广收八方，园田水碓，周遍天下。积实聚钱，不智纪极，而又俭啬，不知奉养，天下人谓之膏盲之疾。女适裴頠，贷钱数万，久而未还。女后归宁，戎色不悦，女遽还直，然后乃欢。从子将婚，戎遗其一单衣，婚讫而更责取。家有好李，常出货之，恐人得种，恒钻其核。以此获讥于世。
《后魏书》曰：崔光韶家足于财，而性俭吝，衣弊马瘦，食味粗薄。始光韶在都，同里王蔓于夜遇盗，害其二子。孝庄诏黄门高道穆令加检捕，一方之人，家别搜索。至光韶宅，绫绢钱布，匮箧充积。议者讥其矫啬。
《郭子》曰：王丞相性俭，即帐下甘果，盈溢不散，涉春烂败，都督白之，公令拾去。敕云："慎不可使大郎知。"大郎名悦，字长豫。
《晋书》曰：和峤家产殷富，拟于王者。然性至吝，以是获讥。杜预公为峤有钱癖。
《后魏书》曰：和跃清河人也，为平昌太守。家巨富而性吝啬，理钱数百斛。其母季春思堇，惜钱不买。
