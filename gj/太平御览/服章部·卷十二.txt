○襦
《说文》曰：襦，短衣也，一曰{曰难}衣。({曰难}，温也。奴案反。)
《释名》曰：襦，暖也，言温暖也。单襦如襦而无絮也。反闭，襦之小者也，却向着之，领含于项，反于背，后开其衿。
《汉书》曰：班伯为侍中，与王许子弟为群，在于绮襦纨袴之间，非其好也。
又曰：昌邑王被废，太后被珠襦，(如淳曰：以珠饰襦。《晋书》曰：贯珠为襦。)盛服坐武帐中。王前听诏。
又曰：哀帝以东园秘器、珠襦、玉押皆豫以赐董贤。
《东观汉记》曰：廉范字叔度，为蜀郡太守。旧制禁民夜作，范毁削先令，百姓为便，歌之曰："廉叔度，来何暮？不禁火，民安作。平生无襦，今有五袴。"
又曰：来歙诣雒见上，上大喜，解所被襜襦衣赐歙。
又曰：弟五伦性节俭，为二千石，常衣布襦。
又曰：梁鸿妻孟氏女，布襦袴裙。鸿曰："此贞梁鸿撇蘙。"
《魏志》曰：管宁常着皂帽布襦，随时单复。
《晋令》曰：旄头羽林着韦腰襦。
《齐书》曰：武陵昭王晔过竟陵王子良宅，冬月，道逢乞人，脱襦与之。子良见晔衣单，进襦于晔。晔曰："我与向人亦复何异？"
《梁书》曰：顾协少清介，有志操。初为廷尉正，冬服单薄。寺卿蔡法度欲解襦与之，惮其清严，不敢发口，谓人曰："我愿解身上筻与顾郎恐顾郎难衣食者。"竟不敢以遗之。
又曰：郭祖深清俭，常服故布襦。
又曰：索君正为豫章内史，性不信巫邪。有师世荣称道术，为一郡巫长。君正在郡小疾，主簿熊丘问巫师，云："须疾者衣为信。"命君正以所着襦与之，事竟取襦，云："神将送与北斗君。"君正使检诸身，于衣裹获之，以为乱政，即刑于市而焚神。一郡无敢行巫。
《后魏书》曰：高祖复至邺，见公卿曰："朕昨日入城，见车上妇人冠帽而着小襦袄者。尚书何为不察？"任城王澄曰："着者犹少。"帝曰："任城意欲全着乎？一言可以丧邦，其斯之谓？可命史官书之。"
《东宫旧事》曰：太子纳妃，有紫縠襦，绛纱绣縠襦。
《吴越春秋》曰：勾践与妻入臣吴，夫人衣无缘之裳、左开之襦，{坐}以养马。
又曰：吴王阖闾葬女以珠襦之宝。
《锺离意别传》曰：意为司徒侯霸府议曹掾。诏送三百人到河北，遇隆冬，到弘农。意辄使属县令出钱与徒作襦袴。光武谓侯霸曰："君所使吏仁恕用心乎？"
《列仙传》曰：细伯子者，冬着单衣，盛暑襦袴。
《列异传》曰：东海君以织成青襦遗陈节方。
《述异记》曰：干罗者，慕容〈广鬼〉之十一世祖也，着金银襦铠，乘白马，金银鞍勒，自天而降。鲜卑神之，推为君长。
《西京杂记》曰：赵飞燕为皇后。其弟在昭阳殿上遗织成上筻。
《吕氏春秋》曰：子产治郑，邓析务难之，约民"大狱一衣，小狱襦袴"。郑国大乱，子产煞邓析而民服。
桓谭《新论》曰：待诏景子春素善占，坐事系，其妇朱君至狱门，通言遗襦袴，子春惊曰："朱君来言与朱为诛，袴而襦中绝者也，我当诛断也。"后遂腰斩。
《世说》曰：司马宣王从辽东还，有六十假士，寒冻于车，乞一襦。公乞之酒，左右曰："官不少襦，可赐之。公乞之酒"曰："襦，官中物，臣无私施。"
《语林》曰：谢镇西着紫罗襦，据胡床弹琵琶，作《大道曲》。
《梦书》曰：上筻为大夫，妇却饰之，得贤夫也。
束晳《近游赋》曰：系明襦以御冬。
《古诗》曰：罗敷好蚕桑，彩桑城南隅。绀绮为下裳，紫绮为上筻。
又曰：妾有绣腰襦，葳蕤金缕光。
陆机《与长沙夫人书》曰：士璜亡翰筳襦，少便以机新襦衣与之。
○袴
《说文》曰：袴，胫衣也。
《释名》曰：袴，跨也，两股各跨别也。留，冀州所名大褶下至膝者也，留，牢也，幕络在衣表。
《方言》曰：齐鲁之间袴谓之褰，或谓之襱，(音龙。)关西谓之袴，大袴谓之弟髻，小袴谓之芙蓉衫，楚通语也。
《史记》曰：屠岸贾攻赵，煞朔等，赵朔妻晋成公娣，有遗腹，公宫匿之，生男。屠岸贾索于宫中，夫人置儿袴中，祝曰："赵宗若灭即号，若不灭即无声。"及索，儿竟无声。
又《后魏书》云，平文皇后王氏，年十三，因事入宫，得幸于平文，生昭成。平文崩，昭成在襁褓。时国有内难，将害帝子。后匿帝于袴中，咒曰："若天祚未终者，汝无声。"遂良久不啼，得免于难。
又曰：淮阴屠中少年有侮韩信者，众辱之曰："信能死，刺我，不能，出我袴。"(徐广曰：袴服也。袴亦作跨。)于是视之，俯出袴下，蒲伏。一市皆笑信，以为怯。
又曰：周仁为人阴重不泄，尝衣弊补溺袴，(张晏曰：阴重不泄，下不洁，故溺袴。)甚为不洁清，以是得幸茎。
《汉书》曰：昌邑王贺衣短衣大袴。
又曰：朱博，琅琊郡功曹，官属多褒衣大袑。(孟康曰：袑音绍，谓大袴也。)
又曰：昭帝上官后，霍光外孙。光欲后擅宠有子。帝体不安，左右及医皆阿意言"宜内。"宫人使令皆为穷袴，多其带，后宫无进者。(张晏曰：穷袴前后有裆，使不得交通。)
《东观汉记》曰：更始所爵多群小，被服威仪不以衣冠，或绣面衣锦袴。
《后汉书》曰：马援田牧，至有牛马羊数千头，尽散昆弟故旧，身衣羊裘皮袴。
又曰：祭遵，赏赐与士共之，家无私财，身衣韦袴。
又曰：吴良字大仪，齐国临淄人，以清白守正称，为郡议曹掾。正旦，掾吏入贺，门下掾王望举觞上寿曰："齐郡遭离盗贼，今明府视事五年，家给人足。"良跪曰："门下掾佞谄，明府勿授其觞。盗贼未尽，人庶困乏，今良曹掾尚无袴。"望曰：议"曹惰窳自无袴，宁足为不家给人足耶？"太守曰："此生言是。"赐良〈鱼复〉鱼百枚。
谢承《后汉书》曰：秦护清廉，不授礼赂，家贫，衣服单露。乡人歌之曰："冬无袴，有秦护。"
《魏略》曰：贾逵居贫无袴，过其妻兄柳孚家宿，其明无何，着孚袴去，时人谓为通达。
又曰：许允闻李丰等被收，欲往见大将军，己出门，回遑不定，中道还取袴。丰等己收讫，大将军闻允前，遽怪之曰："我自收丰等，不知士大夫何为忽忽乎？"
又曰：赵跋避难至北海，着布袴絮巾，在市中卖饼。
《宋书》曰：刘穆之坏布裳为袴，往见武帝。帝谓曰："我始举大义，须一军中甚急，谁堪其选？"穆之曰："无见逾者。"帝笑曰："卿能自屈，吾事济矣。"
《梁书》曰：周刘显将之寻阳，朝贤毕祖道。显悬帛十匹，约曰："俭衣来者以赏之。"众人竞改常服，不过短长之间。显曰："将有甚于此矣。"既而周弘正绿丝布袴，轩昂而至，折标取帛。
又曰：元帝愍怀太子昵狎群小，好着微服，常入朝，公服中着碧丝布袴抠衣。帝见之，大怪，遣市书周弘正责之。
又曰：安成王秀为郢州，冬月常作袴以赐冻者。
又曰：王裕之常授齄老妇女戴五条辫，着青绞罗袴，饰以朱彩。
又曰：何点。永元中，崔景景围城，人间无薪，点悉伐园树以赡亲党。惠景性好侠义，慕交点，点不顾之，至是乃逼召占。点裂裙衣为袴，往赴其军，终日谈说，不及军事，其语默之迹如此。
《北齐书》曰：丞相司马任胄，主簿李世林，都督郑仲礼、房子远等潜谋害神武。自魏氏旧俗以正月十五日夜为打簇戏，能中者即时赏帛，胄令仲礼藏刀于袴中，因神武临观，谋窃发，后败。
《韩子》曰：郑人卜子，使妻为袴，曰写吾故袴。撇裻凿新袴为孔效之。
又曰：韩昭侯使人藏弊袴，侍者曰："上不以赐左右，而藏之？"昭侯曰："吾闻明主之爱，一嚬一笑，有为颦而颦，有为笑而笑，今袴岂特颦笑哉？(颦笑不妄为袴，岂可待幼而与之。)吾必待有功者，故藏之。"(事具《赏赐门》。)
《盐铁论》曰：古者鹿裘皮帽，及其后，大夫、士狐貉，庶人则毛袴。
《高士论》曰：孙略冬日见贫士，脱袴遗之。
《列士传》曰：孟尝君食客三千人，上客食肉，中客食鱼，下客食菜，冯援经冬无袴，面有饥色。
《郭子》曰：孙兴公道曹辅佐才，云白地明光锦，裁为负板袴，非无文彩，然酷无财制。
《俗说》曰：谢仁祖年少时喜着刺文袴，出郊郭外。其叔父诮责之，仁祖于是自改，遂为名流。
董巴《舆服志》曰：祀宗庙绛袴，示赤心奉神也。
《搜神记》曰：晋中兴，作袴者直幅为口，无煞，不大夫裁也。王敦之征。
《东宫旧事》曰：皇太子纳妃有绛直文罗袴、七彩杯文绮袴。
《邺中记》曰：石虎猎，着金缕合欢袴。
《广州先贤传》曰：申朔字元游，苞梧人，为九贞都尉，布襦布袴，乡邑叹慕之。
《蔡廊弹事》曰：兼司徒员外散骑常侍谢祭应着绛袴，而祭披袴不以贯足，有亏常体。
应劭《汉官仪》曰：司空骑吏以下皂袴，因秦水行。今汉家火行。宜绛袴。
又曰：虎贲中郎将衣纱縠单衣，虎纹锦袴。
《魏旧事》曰：杨平善裁袴，以官绢百匹，作小袴百枚。
《世说》曰：武帝尝降王武子，婢子百馀人，皆绫袴裙，手擎饮食。
○袴褶
《释名》曰：褶，袭也。覆氏之言也。
《晋书》曰：杨济字文通，历位镇南征北将军，迁太子太傅。济有才艺，尝从武帝校猎北邙下，与侍中王济俱着布袴褶，骑马执角弓在辇前。
《晋兴书书》曰：郭文举上馀杭大辟山，令顾飏以文山行，与韦袴癫筳具，文不纳。使者置衣室中而去，文亦无言。袴褶烂于户内。
《赵书》曰：中书令徐光奏"耕服介帻、青缣袴褶"。
《宋书》曰：元凶劭杀逆，袁淑止之。劭因起，赐淑等袴褶，又就主衣取锦，裁三尺为一段，又中裂之，与淑及左右，使以缚袴褶。
又曰：张畅为南谯王义宣司空长史。南郡太守元凶杀逆，义宣发哀之日，即便兵。畅为元佐，位居僚首，哀容俯仰，荫映当时。举哀改服，着黄韦袴褶，出射堂简人，音姿容止，莫不瞩目。见者皆愿为尽命。
萧子显《齐书》曰：东昏侯拜爱姬潘氏为贵妃，乘卧与侯，骑马为从，着织成袴褶。
《后魏书》曰：傅灵根及其弟灵越南走，灵根叔干爱先在南，遣舡迎之得免。灵根差期，不得俱渡。临济人知，剉斩煞之。干爱出郡迎灵越，问灵根愆期状，灵越残不应答。干爱不以为恶，敕左右取匣中乌皮袴褶，令灵越代所常服，灵越言："不须。"干爱云："汝可着体上衣服见桓公耶？桓公护之为刺史。"灵越竟不肯着。
《唐书》曰：玄宗时，御史大夫李适之秦，每大礼，六品官并服朱衣。自是以下，许通着袴褶，如有惨故，不合着朱衣袴褶者，听不入，自馀应而不着者，请夺俸以惩不恪。
《西河记》曰：西河无蚕桑，妇女以外国异色锦为袴褶。
《魏百官名》曰：三公，朔赐青杯文绮长袖袴癫筳方，道盛此。
《北疆记》曰：户主南郊著皇斑褶绣袴。
《江表传》曰：吕范愿暂领督，释褠着袴褶，执辈阙下启事。
《语林》曰：夏少明在东不知名，闻斐逸民知人，乃裹粮寄载，入洛从之。未至家，少许，见一人着黄皮袴褶，乘马将猎。夏问曰："斐逸民家近远？"答曰："君何以问？"夏曰："闻其名知人，故从会稽来投之。"斐曰："身是逸民，君明可更来。"明往，逸民果知之，乃用为西门侯，于此遂知名。
傅畅《自序》曰：余年五岁，散骑常侍鲁叔虎与先公甚友善。每来往，善与余戏。尝解余衣褶披其背，脱余金环与侍者，谓余吝惜，而余笑与之，经数日不索。
