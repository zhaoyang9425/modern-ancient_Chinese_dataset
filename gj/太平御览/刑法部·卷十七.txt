○除名
何法盛《晋中兴书》曰：胡毋崇为永康令，多授货赂，政治苛暴，诏都街顿辈筳百，除名为民。
《隋书》曰：贺若敦被除名，每出怨言。晋公护征还，令自煞。临刑，呼子弼，谓曰："吾欲必平江南，然此心不果，汝当成之。吾以舌死，汝不可不思。"引锥刺弼舌出血，诫以慎口。
又曰：贺若弼坐免官，弼怨望愈甚。后数年，下弼狱。上谓之曰："我以高颎、杨素为宰相，汝唱言云此二人惟堪啗奋鼹，是何意也？"弼曰："颎，臣之故人；素，臣之舅子。臣并知其为人，诚有此语。"公卿奏弼怨望，罪当死，上惜其功，于是除名为民。
又曰：高颎得罪，除名为民。颎初为仆射，其母诫之曰："汝富贵己极，但有一斫头耳，尔其慎之。"颎由是常恐祸变。及此，颎欢然无恨色，以为得免于祸。
又曰：权武为潭州总管，晚生子，与亲客宴集。酒酣，遂擅赦所部内狱囚。武帝以南越边远，治从其俗，务适便宜，不依律令，而每言当今法急，官不可为。上令有司案其事，皆验。上大怒，命斩之。武于狱中上书，言其父为武元皇帝战死于马前，以此求哀。由是除名为民。
《晋律》曰：吏犯不孝，谋煞其国王侯伯子男，官长诬偷授财枉法及掠人和卖诱藏亡奴婢，虽遇赦，皆除名为民。
又曰：除名，比三岁刑。
又曰：其当除名，而所取饮食之用之物，非以为财利者，应罚金四两以下，勿除名。
晋潘岳《闲居赋叙》曰：今天子谅暗之际，领太傅主簿府诛，除名为民，俄而复官。
○免官
《后汉书》曰：梁松迁太仆，数为私书请托郡县。二年发觉，免官，遂怀怨望。四年冬，乃悬飞书诽谤，下狱免。
《宋书》曰：庾登之为司徒长史，南东海太守府公彭城王义康专览政事，不欲自下厝意，而登之性刚，每陈己志。义康不悦，出为吴郡太守，以赃货免官。
又曰：谢灵运在会稽，亦多徒众，惊动县邑。太守孟𫖮因灵运横恣，表其异志。灵运驰诣阙，上表自陈本末。文帝知其见诬，不罪也，以为临川内史。在郡游放，不异永嘉。为有司遣使随州从事郑望生收灵运，兴兵叛逸，遂有逆志，为诗曰："韩亡子房奋，秦帝鲁连耻。本自江海人，忠义感君子。"追讨禽之送廷尉，廷尉论上斩刑，上爱其才，欲免官而己。彭城王义康坚执，谓不宜恕，诏以谢玄勋参微管，宜宥及后词，降死，徙广州。
《晋律》曰：免官比三岁刑，其无贞官而应免者，正刑召还也。
又曰：有罪应免官，而有文武加官者，皆免所居职官。
又曰：其犯免官之罪，不得减也。
又曰：其当免官者先上。(免官，谓不听应收治者也。)
○收赎
《书》曰：金作赎刑。
又曰：墨辟疑赦，其罚百锾。(六百两曰锾。锾，黄铁也。)劓辟疑赦，其罚惟倍。(倍百为二百也。)剕辟疑赦，其罚倍差。(倍差谓俗之文半为五百锾。)宫辟疑赦，其罚六百锾。大辟疑赦，其罚千锾。
《国语》曰：桓公问："齐国寡甲兵，为之若何？"(甲，铠。兵，弓矢之属。)管仲对曰："轻过而移诸甲兵，(诸，之也。谓轻其过，使以甲兵赎罪。)制重罪赎以犀甲一戟，(重罪，死罪。犀，犀皮，可为甲。戟，战戟也。秘长二又六尺。)轻罪赎以鞼(劬位切)盾一戟，(轻罪，劓刖之属。鞼盾，缀革有文加续。)小罪谪以金分。"(小罪，不入五刑者。以金赎分两之差，今之罪金是也。《书》曰：金作赎刑也。)
《家语》曰：鲁国之政法，赎人臣妾于诸侯者，皆取金于府。子贡赎之而辞不取。孔子闻之曰："赐失之矣。夫圣人举事，可以移风易俗，而教导可以施于百姓，非独适身之行也。今鲁国富者寡，贫者多，赎人授之益金则为不廉，则何以相赎乎？自今己后，鲁人不复赎人法于诸侯矣。"
《汉书》曰：文帝常行中渭桥，有一人闻跸，匿桥下。久，以为跸过，走出，乘与马惊。廷尉张释之奏犯跸，当罚金。帝怒曰："赖吾马和柔，他马己伤败我，廷尉乃罚金耶？"
又曰：张敞上书，论死刑以下出粟赎罪，以给军用。萧望之以为，父兄囚执，子弟将不顾死亡之患，败乱之行，以赴财利求救，一人得生，十人以丧，且富者得生，贫者独死，刑法不一也。
又曰：贡禹上言：孝文皇帝时，贵廉洁，贱贪行。贾人赘婿及吏坐赃者，皆禁锢不得为吏，无赎罪之法，故令行禁止，海内大化。武帝始临天下，尊贤用士，开地广境，日见功大，遂纵嗜欲，乃行一时之变，使犯法者赎罪，入谷者补吏，是以官乱民贫，盗贼并起。
又曰：卫青为太中大夫，元光六年拜为车骑将军，击匈奴，出上谷。公孙敖出代郡，李广出雁门。敖亡七千骑，广为虏所得，得脱归，皆当斩，赎为庶人。
又曰：赵食其，礻殳祤人也。(礻殳，丁外切。栩，许羽切。)为右将军，从大将军出定襄，迷失道当斩，赎为庶人。
又曰：博望侯拯喂、郎中令李广俱出右北平异道，匈奴左贡王将数万骑围广。广与战二日，骞至，匈奴引兵出。骞坐行留当斩，赎为庶人。
又曰：右卫将军苏建亡军，独身脱还，赎为庶人。
《后汉书》曰：孝明时诏："亡命自殊死以下赎，死罪缣四十匹；左趾至髡钳城旦舂，十匹；完城旦舂至司寇五匹。犯罪未发觉，诏书到日自告者，半入赎。"
《晋书》曰：王弘有政绩，后为河南尹，苛碎。坐桎梏罪人，以泥墨涂面，置深坑中，饿不与食，又擅纵五岁刑以下二十人，为有司所劾。帝以弘累有政绩，听以赎罪论。
又曰：烈王无忌，闵王承之子也。承为荆州刺史王廙所害。江州刺史褚裒当之镇，无忌讥觿阳尹桓茎勮饯于版桥。时王廙子丹阳丞耆之在坐，无忌志欲复雠，拔刀将手刃之，裒、景命左右救捍，获免。御史中丞车灌奏无忌欲专煞人，付廷尉科罪。成帝诏曰："王当以体国为大，岂可寻绎由来，以乱朝宪？主者其申明法令，自今己往，有犯必诛。"于是听以赎论。
《齐书》曰：到捴，永明元年为御史中丞。车驾幸丹阳郡，宴饮，捴恃旧，酒后狎侮同列，谓庾杲之蠢尔蛮荆，其俗鄙。复谓虞悰曰断发文身，其风陋。王晏既贵，雅步从容，又问曰："王散骑复可故尔？"晏先为国常侍，转员外散骑郎，此二职清华所不为，故以此嘲之。王敬则执榠查，以刀子削之，又曰："此非元微头，何事自吃之？"为左丞庾杲之所纠，以赎论。
《唐书》曰：后魏起自北方，属晋室之乱，部落渐盛。其主乃峻刑法，每以军令从事。人乘宽政，多以违令得罪，死者以万计，于是国中骚然，其后，当死者听其家献金马以赎。
《会稽典录》曰：杨矫为右丞，诣南宫取急案条合旧事，于复道中逢太常羊柔不避车，又下矫纠奏柔以为知丞郎应行威仪有序，九列外官而公干犯，请廷尉治柔罪。诏勿治，以三月俸赎罪。
《晋律》曰：其年老小笃癃病及女徒，皆收赎。
又曰：诸应收赎者，皆月入中绢一匹，老小女人半之。
又曰：赎死，金二斤也。
又曰：失赎罪囚，罚金四两也。
又曰：以金罚相代者，率金一两以当罚十也。
○禁锢
《传》曰：楚共王即位，将为阳桥之役，使屈巫聘于齐，且告师期。巫臣尽室以行。遂奔晋，晋人使为邢大夫。子反请以重币锢之，(禁锢勿令仕。)王曰："其自为谋也，则过矣；其为吾先君谋也，则忠。忠，社稷之固也，所盖多矣。(盖，覆也。)且彼若能利国家，虽重币，晋将可乎？(言不许。)若尾嫳于晋，晋将弃之，何劳锢焉？"
又曰：会于商任，锢栾氏也。(禁锢栾盈，使诸侯不得授之。)二十二年，会于沙随，复锢栾氏也。(晋知栾盈在齐，故复锢也。)
《后汉书》曰：河内张成善说风角，推占当赦，遂教子煞人。李应为河南尹，督促收捕，既而逢宥获免。应愈怀愤疾，竟案煞之。初，成以方艰嗷通宦官，帝亦颇讯其占。成弟子牢循因上书诬告应等养太学游士，交结诸郡生徒，更相驱驰，共为部党，诽讪朝廷，疑乱风俗。于是天子震怒，班下郡国，逮捕党人，布告天下，使同忿疾，遂收执应等。其辞所连及陈实之徒二百馀人，或有逃遁不获，皆悬金购募。使者四出，相望于道。明年，尚书霍谞、城门校尉窦武并表为请，帝意稍解，乃皆赦归田里，禁锢终身，而党人之名犹书王府。熹平五年，永昌太守曹鸾上书大讼党人，言甚方切。帝省奏大怒，即诏司隶益州槛车收鸾，送槐里狱，掠煞之。于是又诏州郡，更考党却逝生故吏父子兄弟，其在位者，免官禁锢，爰及五属。(谓斩缞、齐缞、大功、小功、缌麻也。)
又：韩棱初为郡功曹，太守葛兴中风，病不能听政，棱阴代兴视事，出入二年，令无违者。兴子尝发教欲署吏，棱拒执不从，因令怨者章之。(章谓令上章告言之。)事下案验，吏以棱掩兴病，专典郡职，遂致禁锢。显宗知其忠，后诏特原之。
又曰：弟五伦上疏云："三辅论议者，至云以贵戚废锢当复，以贵戚浣濯之，犹解酲当以酒也。(病酒曰醒。)诐险趋势之徒，诚不可亲近。"
《齐书》曰：王宴弟诩，位少府卿。敕未登黄门郎，不得畜女伎。诩与射声校尉阴玄知坐畜伎免官，禁锢十年。敕特原。
《典略》曰：马骋在东观十六年，以为久费精思，非养生之道，擅去离署，免官，禁六年。
崔鸿《前燕录》曰：辽东内史宋该举侍郎韩偏为孝廉，慕容俊令曰："夫孝廉者，道德沉敏，贡之王庭，偏往助叛徒迷固之罪。及王威临讨，凭城丑詈，此则勃之甚，奈何举之？该下吏可正四岁刑，行财祈进，亏乱王典，可免官，禁锢终身。"
《晋令》曰：犯免官，禁锢三年。
《郑玄别传》曰：玄病笃，与益恩书曰："吾预党禁锢十四年也。"
