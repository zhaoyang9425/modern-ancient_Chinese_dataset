○筮下
《晋书》曰：严卿，会稽人也。善卜筮。乡人魏序欲𫏐东行，荒年而多抄盗，令卿筮之。卿筮，曰："君慎不可东行，必遭暴害之气，而非劫也。"序之不信。卿曰："既必不信，宜有以禳之，可索西郭外独母家白雄狗系着船前。"求索，正得駮狗，无白。卿曰："駮者亦足，然犹恨其色不纯，当馀小毒，正及六畜辈耳。无所复忧。"序行半路，狗忽作声甚急，如有人打之者。比视，己死，吐黑血斗馀。其夕，序墅上白鹅数头无故自死，而序家无恙。
又曰：郭璞既过江，宣城太守殷佑引为参军。时有物，大如水牛，灰色卑脚类象，胸前尾氏皆白，大力而迟钝。来到城下，众咸异焉。祐使人伏而取之。令璞作卦，遇遯之蛊，其卦曰："艮体连干，其物壮巨。山潜之畜，匪兕匪虎。身与鬼并，精见二午。法当为禽，两灵不许。遂被一创，还其本墅。"按卦是为驴鼠。卜适了，伏者以戟刺之，深尺馀，遂去，不复见。巫云："庙神不悦，曰："此是共阝亭驴，山君鼠。使诣到山，暂来过我，不须触之。"其精妙如此。
又曰：王导深重郭璞，引参己军事。导令作卦，璞言："公有震厄，可命驾。西出数十里，得一柏树，截断如身长，置常寝处，灾当可消矣。"导从其言。数日果震，柏木粉碎。时元帝初镇建邺，导令璞巫之，遇咸之井，璞曰："东北郡县有武名者，当出铎，以着授命之符。西南郡县有阳名者，井当沸。"其后，晋陵武进县人于田中得铜铎五枚。历阳县中井沸，经日乃止。讥〈扌双〉为晋王，又使璞筮，遇豫之暌，璞曰："会稽当出锺，以告成功，上有勒铭。应在人家井沸泥中得之。繇辞所谓'先王以作乐，崇德，殷荐之上帝'者也。"讥〈扌双〉即位，太兴初，会稽剡县果于井中得一锺，长七寸二分，口径四寸半。上有古文奇书十八字，云"会稽岳命"，馀字时人莫识之。
又曰：王敦之谋逆也，温峤、庾亮使郭璞筮之，璞对不决。峤、亮复令占己之吉凶，璞曰："元吉。"峤等退，相谓曰："璞对不了，是不讣涸。或天夺敦魄，今吾等与国家共举大事，而璞云元吉，是为举事必有成也。"于是去〈扌双〉讨敦。初，璞每言："煞我者，山宗。"至是果有姓崇者构璞于敦。敦将举兵，又使璞筮，璞曰："无成。"敦因疑璞之劝峤、亮。又闻卦凶，乃问璞曰："卿更筮吾寿几何？"答曰："思向卦，明公起事必祸。不久，若往武昌，寿不可测。"敦大怒曰："卿寿几何？"曰："命尽今日中。"敦怒，收璞诣南岗而斩之。璞临出，谓刑者："欲何之？"曰："南岗头。"璞曰："必在双柏树下。"既至，果然。复云："此树应有大鹊巢。"众索，云不见。璞更令寻觅，果于枝间得一大巢，密叶蔽之。
又曰：庾翼幼时尝令璞筮公家及身，卦成，曰："立始之末，丘山倾。长顺之初，子凋零。"及康帝即位，将改元为建元，或谓庾冰曰："子忘郭生之言耶？立始，建元也。丘山，上名。此号不宜用。"冰抚心欢恨。帝崩，何充改元为永和，庾翼叹曰："天道精微，乃当如是。长顺者，永和也。吾庸得免乎！"其年翼卒。冰又令筮其后词，卦成，曰："卿诸子并当贵盛。然有白龙者，凶征至矣。若墓碑生金，庾氏之大忌也。"后冰子蕴为广州刺史，妾房内忽有一新生白狗子，莫知所由来。其妾秘爱之，不令蕴知。狗转长大，蕴入，见狗眉眼分明，又身至长，又弱，异于常狗，蕴甚怪之，将出共视，在众人前忽失所在。蕴慨然曰："殆白龙乎！庾氏之祸至矣！"又墓碑生金，俄而为桓温所灭，终如其言。璞之占验，皆此类也。撰前后筮验六十馀事。名为《洞林》。又抄京、费诸家要最，更撰《新林》十篇、《卜韵》十篇。
《载记》曰：秦符融为司隶校尉。京兆人董丰游三年而返，过宿妻家。是夜妻为贼所煞，兄疑丰煞之，送丰有司，不堪楚掠，诬引煞妻。融察而疑之，问曰："汝行往还，颇有怪异？及卜筮以不？"丰曰："初将发，夜梦乘马南渡水，返而北渡，复自北而南。马停水中，鞭策不去。俯而视之，见两日在于水下，马左白而湿，右黑而燥。寤而心悸，以为不祥。还之夕，复梦如初；问筮者，筮者云：'忧狱讼。远三枕，避三休。'既至，妻为具沐，夜授丰枕，丰记筮者之言，皆不从之，乃自沐，枕枕而寝。"融曰："吾知之矣。《周易》坎为水马、为《离》，仁党同变而成《离》。《离》为中女，《坎》为中男。两日，二夫之象。《坎》为执法吏，吏话其夫，妇人被流血而死。《坎》二阴一阳，《离》二阳一阴，相承易位，《离》下《坎》上。《既济》，文王遇之，囚羑里，有礼而生，无礼而死，马左而湿，湿水也。左冰右马，冯字也。两日，昌字也。其冯昌煞之乎？"于是推验获昌。诘之，具首服，曰："本与其妻谋煞董丰，期以沐新枕为验，是以误中妇人。"
《宋书》曰：刘休善筮，因尚书令吴喜事明帝。遂见亲，赏长直殿内。后宫孕者，帝使筑其男女，无不如占。
《齐书》曰：贺玚伯祖导养工卜筮经，遇工歌女人病死。为筮之曰："此非死也，天帝召之歌耳。"乃以土块加其心上，俄顷而苏。
《南史》曰：梁大同中，同泰寺灾，帝召太史令虞履筑之，遇坤之履曰："无害。其繇曰：'西南得朋，东北丧朋，安贞吉。'《文言》曰：'东北丧朋，乃终有庆。'"帝曰："斯魔也。酉应见卯，金来克木。卯为阴碱，鬼而带贼，非魔孰为致之？酉为口舌，当就说言乎？兑故知善言乎？宜前为法事。"于是人人赞善，莫不从风。
《梁书》曰：邓元起初为益州刺史。及巴东，闻蜀乱，使蒋光济筮之，遇蹇，喟然叹曰："吾岂邓艾而及此乎？"后果如筮。
又《阮孝绪传》曰：孝绪见善筮者张有道曰："见子隐迹而心难明，自非考之龟蓍，尾馛验也。"及布卦，既揲五爻，曰："此将为《咸》，应感之法，非嘉遁之兆。"孝绪曰："安知后爻不为上九？"果成《遁卦》。有道叹曰："此所谓'肥遁无不利'象实应德，心迹并也。"孝绪曰："虽获《遁卦》，而上九爻不发，升遐之道，便当高谢。"
又曰：阮孝绪自筮，卦曰："吾寿与刘着作同年。"及刘着卒，孝绪曰："刘侯逝矣，吾其几何？"其年十月卒。
《后魏书》曰：任城王澄。高祖外示南讨，意在谋迁，斋于明堂。左个诏太常卿王谌，亲令龟卜《易》筮南伐之事其兆遇革。高祖曰："此是汤武革顺之卦也。"群臣不讣涸，澄曰："'革者，更也。'将欲应天顺人，革君臣之命。汤武得之为吉，陛下帝有天下，重光累叶。今日卜征，乃可伐叛，不得云革命。此非君人卦，未可为吉也？"高祖厉声曰："此《象》云'大人虎变'，何云不吉也？"澄曰："陛下龙兴既久，不宜方同虎变。"高祖勃然作色曰："社稷，我社稷，任城而欲沮众也。"澄曰："社稷，诚知陛下之社稷。然臣是社稷之臣也。务参顾问，敢尽愚衷。"高祖久之乃解，曰："各言其志，亦复何伤？"车驾还宫，便召澄，未及升陛，遥谓曰："向者之革，今便欲论之。明堂之忿，惧众人竞言沮我计，故厉色怖文武耳。想解氩窐也。"
又曰：邓渊博览经书，长于《易》筮。太祖定中原，擢为吏部郎。
又曰：许彦，少孤贫，好读书。后从沙门法睿授《易》。世祖被征，以卜筮频验，遂在左右参与谋议。
《北史》曰：后魏乐平王丕坐事，以忧薨。及日者董道秀之死也，高允遂着筮论，曰："昔明元未起白台，其高二十余丈。乐平王尝梦登其上，四望无所见。王以问日者董道秀。筮之曰：'大吉。'王默而有喜诗。后事发，王遂忧死，而道秀弃市。道秀善推六爻，以对王曰：《易》称亢龙有悔。穷高曰亢，高而无人不为善也。夫如是，则可上宁于王，下保于己。福禄方至，岂有祸哉？今舍其本而从其末，咎衅之至，不亦宜乎？'"
《三国典略》曰：西魏孝武帝字孝则，孝文皇帝之孙也。性沉厚少言，体有鳞文。初封汝阳公，梦人谓己曰："汝当大贵，得二十五年。"将即位，使吴遵世筮之，遇明夷之贲，曰："初登于天，后入于地。"帝曰："何谓也？"遵曰："初登于天，当作天子也。后入于地，不得久也。"
又曰：清河王岳，神武从父弟也，初家于洛邑。神武奉使入洛，常止岳舍。母山氏尝夜起，见神武室中有光，窥而无火。移于东屋，其光复存，以为怪也。诣卜者筮之，遇干之大有，占曰："吉。《易》称'龙飞在天'，大人造也。飞龙九五，大人之卦，当大贵，主却噬其福。"神武起兵于信都，山氏闻之大喜，谓岳曰："赤光之瑞，今当验矣，可间从之，共图大计。"岳至信都，神武以为散骑常侍。封山氏为郡君，授女侍中，入侍皇后。
又曰：齐赵辅和明《易》善筮，后宫诞男女时日，筮无不中。有人父疾，辅和筮之，遇干之晋，告之以吉。退而谓人曰："干为天，夫变为魂而升于天，能无死也？"果如其言。
又曰：齐许遵，高阳新城人也。明《易》善筮，兼晓天文，齐神武引为馆客。自言禄命不富贵，终必横死。是以任情疏诞，多所犯忤。时齐王无道既甚，遵语人曰："多折筭来，吾筮此狂夫何时当死。"于是布算满床，大言曰："不出首冬，我乃不见。"
又《后周书》曰：梁孝元，凡诸伎术，无所不该。南平词王恪尝以铜合盛金玉、琥珀、指环，请孝元射复。卦遇姤之履，林曰："上既为天，其体则圆。指环之象，金玉宰缮。寅爻带午，寅则为虎。琥珀生光，在合中央。合中之物，凡有三种，案卦而谈，或轻或重。"恪于是神服。又以壬申日寅时筮南军何时有信，遇剥之艮。孝元曰："使还，己在门外。"遣人往看，果如所说。宾客惊其妙而问之，孝元曰："艮为门，时在寅，与日辰并，故知之耳。"凡所占决，万不失一。及我军之伐，授蓍为卦，取龟式验之，因抵于地曰："吾若死此下，岂非命乎？"
《隋书》曰：杨伯丑，冯翊武乡人也。好读《易》，隐于华山。开皇初，被征入朝。见公卿不为礼，无贵贱皆汝之。人不能测也。高祖召与语，竟无所答。上赐之衣服，至朝堂舍之而去。于是被发阳狂，游行市里，形体垢秽，未尝栉沐。时有张永乐者，卖卜京师，伯丑每从之游。永乐为卦有不能决者，伯丑辄为分析爻象，寻幽入微。永乐嗟服，自以为非所及也。伯丑亦开肆卖卜。有人尝失子就伯丑筮者，卦成，伯丑曰："汝子在怀远坊南门道东北壁上，有青裙女子抱之，可往取也。"如言果得。或有金数两，夫妻共藏之。于后失金，其夫意妻有异志，将逐之。其妻称冤，以诣伯丑。伯丑为筮之，曰："金在矣。"悉呼其家人，指一人曰："可取金来。"其人赧然，应声而取之。道士韦知常诣伯丑问吉凶，伯丑曰："汝勿东北行。必不得己，当早还。不然者，杨素斩汝头。"未几，上令知常事汉王谅。俄而上崩，谅举毙薮，知常逃归京师。知常先与杨素有隙，及素平并州，先访知常，将斩之，赖此获免。又有失马，来诣伯丑卜者。时伯丑为皇太子所召，在途遇之，立为作卦。卦成，曰："我不遑为卿占之，卿且向西市东壁门南弟三店，为我买鱼作脍，当得马矣。"其人如此言，须臾有一人牵所失马而至，遂擒之。崖州尝献径寸珠，其使者阴易之。上疑焉，召伯丑筮，曰："有物出自水中，质圆而色光，是大珠也。今为人所隐。"具隐者姓名、容状。上如言簿责之，果得本珠。上奇之，赐帛二十匹。
《唐书》曰：太宗皇后长孙氏，隋大业中归宁于永兴里，后舅高士廉有姬张氏，于后所宿舍侧见一大马，二丈馀，鞍勒旧备。士廉筮之，遇《坤·彖》，曰："至哉坤元，万物资生，乃顺承天。坤厚载物，德合无彊。《象》曰：'牝马地类，行地无彊地。'《泰·彖》曰：'淖婶而外阴，内健而外顺。则是天地交而万物通也。'《象》曰：'后以辅相，天地之宜，而左右人也。'"卜人曰："龙，干之象也，马，坤之象也，变而为《泰》，天地交也。繇协于《归妹》，妇人兆也。'案王弼云：'妇人谓嫁曰归。女处尊位，履中居顺也。'此女当大贵也。其可尽言乎？"士廉志之而心独喜。亲戚知者，咸敬异焉。
又曰：卫大经笃学善《易》，口无二言。则天降墀征之，辞疾不起。尝预筮死日，先凿墓，自为志文，如筮而终。
又曰：玄宗之为潞州别驾，将入朝，有军人韩凝礼自谓知五兆，上因以食箸试之。既布卦，一箸无故自起。凡三偃三起，观者以为大吉征。既而诛韦氏，定天保。因此行也，凝礼起家五品。
《家语》曰：孔子尝自为筮，而卦得贲，愀然有不乐之状。子张进曰："师闻卜者，得贲是吉卦也，而夫子之色不平，何也？"孔子曰："以其杂也。在《周易》，山下有火谓贲，非正色之卦也。夫质也，白宜正白，黑宜正黑。今而以贲，非吉兆也。吾闻丹漆不文，白玉不雕，何者？质之有馀。质有馀者，不授饰故也。"(《说苑》同。)
《古史考》曰：庖羲作卦，始有筮。
《冲波传》曰：孔子使子贡往外而未来，谓弟子占之。遇鼎，皆言："无下足，不来。"颜子掩口而笑曰："无足者，乘舟而来。赐至矣，清朝也！"子贡果朝至。
《国语》曰：晋公子在秦，筮之曰："尚有晋国。"得贞《屯》悔《豫》，皆八也。(内曰贞，外曰悔。震下坎氏，屯；坤下震上，豫。得此两卦，震在屯为贞，在豫为悔。八谓震两阴爻在悔，皆不动，故曰皆八，诸爻无为也。)筮史占之，皆曰："不吉。卦闭而不通，爻无为也。"司空季子曰："吉。是在《周易》，皆'利建侯'。不有晋国以辅王室，安能建侯？我命筮曰：'尚有晋国。'筮告曰：'利建侯，得国之务也。吉执大焉！'是二者，得国之卦也。(二者，屯豫。)
又曰：惠公卒，秦伯纳公子。董困迎公于河，公问焉，曰："吾其济乎？"对曰："岁在大梁，集天行，元年始授，实沉之星也。实沉之虚，晋人是居，所以兴也。今君当之，无不济矣。君之行也，岁在大火。大火，阏伯之星也，是谓大辰。臣筮之，得《泰》之八。(干下坤上，泰。遇泰无动，爻筮为侯也。泰三至五震为阴爻不动，其数皆八，故得泰之八，与贞屯悔豫皆八义同。)曰：是谓天地配亨，小往大来，今及之矣，何不济之有？且以辰出，而以参入，皆晋祥也。济且秉成，必伯诸侯。(秉，执。)子孙赖之，君无惧矣。"
又曰：晋孙谈之子适周事适襄公。襄公有疾，召顷公而告之曰："吾闻晋之筮之也，遇干之否，曰：'配而不终'。君三出焉，一既往矣，后之不知，其次必此。且吾闻之成公之生也，其母梦神规其臀以黑，曰使有晋国，(规，画；臀，尻。)三世而畀，驩之孙，故名之曰黑臀。于今再矣。"襄公曰："驩，此其孙也。(此周子者，晋襄公之孙也。)而令德孝恭，非此其谁！且其梦曰：'必驩之孙，实有晋国。'其卦曰：'必三取君于周，其德又可以君，国三袭焉。'(袭，合也。三合德梦卦也。)吾闻之《泰誓》曰：'朕梦协于朕卜，袭于休祥，戎商必克。'以三合袭，晋仍无道而鲜胄，其将失之矣。早善晋子，其当之。"顷公许诺。及厉公之乱，召周子而立之，是为悼公。(乱谓煞之。)
《智琼传》曰：弦超为神女所降。论者以为神仙，或以为鬼魅，不可得正也。着作郎于宝以《周易》筮之，遇熙之益。以示同寮郎郭璞曰："颐，贞吉，正以养身，雷动山下，气性惟新，变而之益。延寿永年，乘龙御风，乃升于夭。此仙人之卦也。"
《搜神记》曰：桥玄，字公祖，梁国人也。初为司徒长史，五月末，夜卧，见东壁正白如门，呼左右，左右莫见。因起自往，手扪摸之，壁如故。还床又见。心大怒。其旦，应劭往候之，元告劭曰："乡人有童彦兴者，许季山外孙也。其探赜索隐，穷神知化，然天性褊狭，羞于卜筮者。玄闻往请之？"公祖虚礼盛馔，下席行觞。彦行辞，公祖让再三。尔乃应之曰："府君怪见曰光如门明者，然不为害也。六月上旬鸡鸣时闻南家哭，即吉。到秋节迁北行郡。以金为名，位至将军三公。"到六月九日，太尉杨秉薨。七月拜钜鹿太守，钜边有金焉。复为度辽将军。遂登三事。
《续搜神记》曰：郭璞每自为卦，知其凶终。尝得建康栅塘，逢一趋走少年，便牵住，脱丝布袍与之，此人乃授。讥芼死，果此人行刑。旁人皆为求属，璞曰："我托之久矣。"此人为之歔欷哽咽。
又曰：欷超年二十馀得重病，庐江杜不愆始学《易》卜，屡有验，超令试筮之。卦成，不愆曰："案卦言之，卿所苦寻除。然宜于东北三十里上宫姓家索其先养雄雉，笼而绊之，置东檐下。却后九日辰加午，必当有野雌雉飞来与交合，既毕，双飞去。若如此，不出二十日，病都除。又是休应年将八十，位极人臣。若但雌逝雄留者，病一周方差，年半八十，名位亦失。"超依其言，索雄果得。至期日，超卧南轩下观之，至日晏，果有雌雄飞入笼与雄交而去，雄雉不动。超叹息曰："虽管郭之奇，何以尚此？"超病弥年乃起，至四十，卒于中书郎。
《录异传》曰：隗炤者，汝阴鸿寿亭人也。善于易。临死，书板授其妻曰："吾亡后当大荒穷。虽尔，慎莫卖宅也。却后五年春，当有诏使来顿此亭，姓龚，此人负吾金。卿以此板往责之，勿违吾言。"言乞而卒。后果大困乏，欲卖宅，忆夫言，辄止。期日有龚使者至亭，妻遂赍板往。使者执板，茫然不知所以，乃言曰："我生不识践此，何缘尔耳？"妻曰："夫临亡手书板见命如此，不敢妄也。"使者沉吟良久而寤，谓曰："贤夫何善？"妻曰："亡夫善于易，而未曾为人卜也。"使者曰："噫！可知矣！"拇庶取蓍筮之，卦成，抚掌而叹曰："妙哉！隗生含明隐迹，可谓镜穷达而洞吉凶者也。"于是告炤妻曰："吾不可相负金也，贤夫自有金耳。知亡后𫏐穷，故藏金以待泰平。所以不告妇儿者，恐金尽而困无己也。知吾善《易》，故书板以寄意耳。金有五百斤，盛以青罂，覆以铜柈，埋在堂屋东头，去壁一丈，入地九尺。"妻还掘之，皆如其言。
《金楼子自述》云：初至荆州，卜雨，聊附见首末。孟秋之月，亢阳日久，月旦虽雨，俄尔便晴。有人云："谚曰：'雨月额，千里赤。'盖旱之征也。"吾乃端策指蓍，遇动不动，既而言曰："庚子爻，为世于金。七月建申，申子辰。又三五合，必在此月五日庚子。"果值甘雨。余又以十七日筮何时云卷金翘，日耀合璧，红尘暗阻，丹霞映峙，谓亢阳之势，未霔膏泽。筮遇坎之比。于是辍蓍而叹曰："《坎》者，水也。子爻为世，其在金。今夜三更，平地上有水，称之为《比》。其方有甘雨乎！"欣然有自得之志。
又曰：桃文烈善龟卜，谓余曰："此二十一日将雨，其在虞渊之时。"余乃筮之，遇谦之小过，既言曰："坤、艮二象，俱在十宫，非直无雨，乃应开霁。"俄而星如玉李，月上金波，雾生犹縠，河垂似带。余乃欣然。
《异苑》曰：颍州庾嘉德善于蓍蔡之事。有一人失婢，庾卦云："君可出东陵口伺候，有姓曹乘车者，无问识否，但就其载。得与不得，殆一理也。"旦出郭，果有曹郎上墓，迳枫升车。曹大骇呼，牛惊奔入草，刺一死尸，下视，乃其婢也。
《博物志》曰：龟三千岁，游于卷耳之上。蓍千岁而三百茎，同本以老，故知吉凶。
又曰：笊必沐浴，斋洁，烧香，每朔望浴。蓍必五浴。之，浴龟亦然。
《鬼谷子》曰：夫决情定疑，万事之基，以正乱治。天决，诚为难者也。先生乃用蓍龟，以助自决也。
