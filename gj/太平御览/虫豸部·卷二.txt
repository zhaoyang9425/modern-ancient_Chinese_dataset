○蚊
《说文》曰：秦谓之蚋，楚谓之蚊。
《大戴礼·夏小正》曰：丹鸟羞白鸟。(白鸟，蚊也。)
《汉书》曰：中山靖王朝，天子置酒，闻乐声而泣，问其故，靖王对曰："闻众喣漂山，聚蚊成雷。"
《后汉书》曰：赵炳有道术，人服从者如归。章安令恶其惑众，收杀之。人为立祠堂于永康，至今蚊蚋椿敢入也。
《晋书》曰：道安曰："猛虎当道食，不觉蚊虻来。"
《唐史》曰：江东有吐蚊鸟，夏夜鸟，吐蚊于芦荻中。湖湘尤甚。
《晏子》曰：东海有虫，巢蚊睫，乳而不飞，蚊不惊，名曰焦冥。
《列子》曰：江浦之间生么虫，(么，细也。)名曰焦暝。群飞而集于蚊睫，弗相触也。
又曰：焦暝生于蚊睫，离珠、子羽，拭眼而望，弗能见也。
《庄子》曰：夫爱马者以筐盛屎，以蜃盛溺。适有蚊虻扑缘，而拊之不时，则缺衔毁首碎胸。
又曰：肩吾见砍灿舆，砍灿舆曰："日中始可以语汝？"肩吾曰："告我：君人者，以己出经式义度，民孰敢不听而化？"接舆曰："是欺德也。其于治天下也，犹涉海凿河，而使蚊负山也。"
又曰：孔子见老聃而语仁义，老聃曰："夫播糠眯目，则天地四方易位矣；蚊虻噆(音匝)肤，则通宵不寝矣。"
《淮南子》曰：夫贵贱之于身也，犹条风之时丽也；(时丽，忽一过也。)毁誉之于己也，犹蚊虻之一过也。
又曰：蜂虿螫指，而神不能掞；(音淡。)蚊虻噆肤，(噆，啮也。)而性不能平。令忧患之来，婴人心也，非直蜂虿之螫毒而蚊虻之惨怛也，而欲静漠虚无，奈何哉？
《牟子》曰：昔公明仪有牛弹清角之操，伏食如故；转为蚊虻声，则翘尾而蹑蹀。
《夏侯子》曰：一蚁之行，一蚊之飞，圣人皆知之。
《金楼子》曰：荆州高齐，盛夏之月无白鸟，余亟寝处于其中。及移馀斋，则聚蚊之声如雷矣。数丈之间，如此之异，吁可怪哉！
又曰：白鸟，蚊也。齐桓公卧于柏寝，谓仲父曰："吾国富民殷，无馀忧矣。一物失所，寡人犹为之於邑。白鸟营饥而求饱，寡人因之开翠纱之帐，进蚊子焉。"其蚊有知礼者，不食公之肉而退；其蚊有知足者，〈口集〉(子立切。)公之肉而退。其蚊有不知足者，遂长嘘短吸而食之，及蒲哎也，腹肠为之破溃。公曰："嗟乎！民生亦犹是。"
《孝子传》曰：吴猛年七岁时，夏日伏于母床下，恐蚊虻及父母。
萧广济《孝子传》曰：邓展父母在牖下卧，多蚊，展伏床下，以自当之。
《神异经》曰：南方蚊翼下有蜚虫焉，目明者见之。每生九卵，复成九子，蜚而俱出，蚊遂不知。
《论衡》曰：蚊虻不如牛马之力，牛马困于蚊虻，蚊虻有势也。
《搜神记》曰：吴猛性至孝。小儿时，在父母边卧，夏时多蚊蚋而终不摇扇，恐蚊虻去已而及父母。
《岭南异物志》曰：岭表有树如冬青，实在枝间，形如枇把子。每熟即拆裂，蚊子群飞，惟皮壳而已。士人谓之蚊子树。
《岭表录异》曰：蚊母鸟，形如青鹢，嘴大而长，于池塘捕鱼而食。每叫一声，则有蚊蚋飞出其口。俗云彩其翎为扇，可辟蚊子。(亦呼为吐蚊鸟。)
虻
《晋书》曰：惠帝时，洛阳南山有虻，作声曰："韩尸"。识者以为韩氏将尸戮，俄而韩谧被诛。
《淮南子》曰：虻戢精血，以类推之也。(许慎曰：虻食血。)
又曰：虻与骥，致千里而不飞，无糗粮之资而不饥。
又曰：上古之时，冬日则不胜霜雪雾露，夏日则不胜暑热蚊虻。
○蚋
《梁书》曰：梁武丁贵嫔讳令光，谯国人也。初，贵嫔少时，与邻女月下纺绩，诸女并患蚊蚋，而贵嫔弗之觉也。
又曰：孙谦居身俭素，床施籧蒢屏风，冬则布被筦席，夏曰无帷帐而夜卧，未常有蚊蚋，人多异焉。
《列子》曰：目将眇者先睹秋毫，耳将聋者先闻蚋飞。
《淮南子》曰：涵牛之鼎沸，而蝇蚋弗敢入；(涵牛，受一牛之鼎也。)昆山之玉瑱，(昆山，昆仑也。瑱，式也。)而尘垢弗能污也。
又曰：羊肉不慕蚁，蚁慕于羊肉，膻也；醯酸不慕蚋，蚋慕于醯，酸也。
《吕氏春秋》曰：缶醯黄，蚋聚之，有酸也，(美羹。)徒水则必不可。以狸致鼠，以冰致蝇，虽上圣不能。以茹鱼去蝇，蝇愈至，(茹，女居反，臭也。)以致掷戤道不去之也。
○蜉蝣
《毛诗·曹·蜉蝣》曰：刺奢也。蜉蝣之羽，衣裳楚楚。(蜉蝣，渠略也，朝生夕死，犹有羽翼以自修饰。楚楚，鲜明貌。)
《尔雅》曰：蜉蝣，渠略。(似蛣蜣，身狭而长，有角，黄黑色，丛生粪土中，朝生暮死，猪好啖之。)
《说文》曰：秦晋之间谓蜉蝣为渠略。(郭璞症曰：似天牛而小，有甲也。)
又曰：〈虫巢〉(音略)，虫也，一名蜉蝣，朝生暮死。
陆机《毛诗疏义》曰：蜉游，方土通谓之渠略。似甲虫，有角，大如指，长三四寸，甲下有翅能飞。夏月阴雨时，地中出。今人燥炙啖之，美于蝉也。樊光曰："是粪中蝎虫，随雨而出，朝生而夕死。"
《淮南子》曰：龟三千岁；蜉蝣不饮食，三日而死。以蜉蝣为龟忧养生之具，必失之。
《广志》曰：蜉蝣可烧啖，美于蝉。蜉蝣在死晷翕然生，复水上寻死，随流而去。
傅咸《蜉蝣赋》曰：读《诗》至《蜉蝣》，感其虽朝生夕死，而能修其翼，可以有兴，遂赋之。
王褒《圣主得贤臣颂》曰：蟋蟀候秋吟，蜉蝣出以阴。
○蠛蠓
《尔雅》曰：蠛蠓。(小虫，似蚋，喜乱飞。)
《汉实录》曰：周太祖军至北郊时，慕容彦吃菰负沉勇，谓上曰："北来都将，臣尽谙知。以臣观之，蜉蝣、蠛蠓耳！"
《列子》曰：朽壤之土，春夏之月，蠛蠓者因雨而生，见阳而死。
《庄子》曰：孔子闻老聃之言，出告颜回曰："丘之于道也，其犹醯鸡欤？"(醯鸡者，瓮中之蠛蠓也。)
《淮南子》曰：衰世则聚虫满野。(许慎曰：飞虫，蠛蠓。)
《抱朴子》曰：蠓蝈之育于醢酢，芝檽之产于木石，蛣〈虫屈〉之滋于洿泽，翠萝之老于松枝，非彼四物所创造也。
《字书》曰：蠛蠓，小虫，三风舂雨硙者也。
○蝴蝶
《北齐书》曰：魏收常在洛京，轻薄尤甚，人号云："魏收惊蛱蝶"。文襄曾游东山，令给事黄门侍郎等宴。文襄曰："魏收恃才尾嵓适，须出其短。"往复数番，收忽大唱曰："杨遵彦理屈，已倒。"竹彦从容曰："我绰有馀暇，山立不动。若遇当途，恐翩翩遂逝。"当途者魏，翩翩者，蝶也。文襄先知之，大笑称善。
《梁书》曰：沉麟士年过八十，耳目犹聪明如故，抄写火下细书，复成二三千卷，满数十箧。时人以为养身静嘿所致，仍制《黑蝶赋》以寄意。
《汉实录》曰：右监门卫大将军许迁言："臣奉命博州，至博平县东村，有冢弥亘数里，一夕言并化蝶飞去。"
《列子》曰：乌足以其根为跻螬，其叶为蝴蝶。
《庄子》曰：昔周梦为胡蝶，栩栩然，胡蝶也，不知周也；俄觉，则瞿瞿然，周也。不知周之梦为胡蝶与？胡蝶之梦为周与？周与胡蝶，则必有分矣，此谓物化。
《抱朴子》曰：髻孺背千仅狞蘘逐蛱蝶，越人弃八珍而甘龟蛇。
《金楼子》曰：陈思之文，群才之俊也，而武帝诔之"尊灵永蛰"，明帝颂云"释渝浮轻"。浮轻有似于胡蝶，永蛰颇拟于昆虫，施之尊极，不其蚩乎？
崔豹《古今注》曰：蛱蝶，一名野蛾，一名风蝶。东人谓之挞末，色白背青者是也。其大有如蝙蝠者，或黑色，或赤班，名曰凤子，一名凤车，一曰鬼车。生江南甘橘园中。
《广五行记》曰：晋安帝义熙中，乌伤人葛辉在妻家宿。三更，有两人把火迳至阶前，疑是恶人，便打之，欲下杖，悉化为蝶，缤纷飞散。有一物冲辉腋下，便打倒地。辉少时而死。
《岭南异物志》曰：常有人浮南海，泊于孤岸。忽有物如蒲帆飞过海，揭舟，竞以物击之，如帆者尽破碎坠地。视之，乃蛱蝶也。海人去其翅足秤之，得肉八十斤。啖之，极肥美。
《岭表录异》曰：鹤子草，蔓上春生双虫，只食其叶。越女收于妆奁中，养之如蚕，摘其叶饲之。虫老不食，而蜕为蝶。蝶赤黄色，妇女收而带之，谓媚蝶。
○萤
《毛诗·豳·七月》曰：町畽鹿场，熠耀宵行。(萤火也。)
《大戴礼·夏小正》曰：丹鸟羞白鸟。丹鸟也者，谓丹良也；白鸟也者，谓蚊蚋也。其谓之鸟者，重其养也，凡有翼者为鸟。羞也者，进也。
《礼记·月令》曰：季夏之月，腐草为萤。
《尔雅》曰：萤火，即炤。(夜飞，腹下有火。音照。)
《广雅》曰：景天，萤火，磷也。
《续晋阳春秋》曰：车胤，字武子，好学不倦。家贫，不常得油，夏月则练囊盛数十萤火，以夜继日焉。
《后汉书》曰：光熹玄年秋，张让、段珪劫少帝及陈留王协走小平津。帝与王夜步，逐萤火光行数里，得民家露车，共乘还宫。
《隋书》曰：大业十二年，炀帝幸景华宫。征求萤火，得数斛。夜出游山而放之，光遍岩谷。
崔豹《古今注》曰：萤，一名辉夜，一名景辉天，一名熠耀，一名磷粦，一名丹良，一名夜光，一名宵烛。腐草为之，食蚊蚋焉。
《月令》曰：丹鸟羞白鸟。白鸟即蚊也；丹鸟，萤也。
《说文》秦人谓蚊曰蚋。
《淮南万毕术》曰：萤火却马。注云："取萤火裹以羊皮，置土中，马见之鸣，却不敢行。"
祖台之《志怪》曰：昔怀帝永嘉中，谯国丁祚渡江至阴陵界。时天昏雾，在道北有社，见一物如人倒立，两眼垂血，从额下聚地两处，各有升馀。祚与从弟齐声喝之，闽狞蘘不见，立处聚血皆化为萤火数千枚，纵横飞起。
《本草经》曰：萤，一名夜光，一名即照，一名熠耀。
潘岳《萤火赋》曰：烂若飞景之宵游，彗(音卫。)如移星之云流。动集飘扬，灼如随珠。熠龠若丹蕊之初葩，彯颎若流金之在沙。
傅咸《萤火赋》曰：余曾独处，夜不能寝。顾见萤火，意遂有感。于是执以自照，而为之赋。其辞曰："感诗人之攸怀兮，览熠耀于前庭。不以姿质植瞪薄兮，欲增辉乎太清。虽无补于日月，期自竭于陋形。"
○暝蛉
《毛诗·节·小宛》曰：暝蛉有子，蜾蠃负之。(暝蛉，桑虫也。蜾蠃，蒲卢也。负，持也。《笺》云：蒲卢取桑虫之子，负持而去，煦妪养之以成子。)
《毛诗义疏》曰：暝蛉，似步屈，其色青，细小，或在草叶上。土蜂取之，置木穴中，或书卷佳笆筒中，七日而成其子。里语曰：咒云"像我像我"。
陆机《毛诗义疏》曰：暝蛉，犍为文学舍人曰："桑土小青虫也，似步屈。"
郭璞症《方言》曰：尺蠖，又呼步屈。其色青而细小，或在草木叶上，今蜾蠃所负为子者。
《尔雅》曰：暝蛉，桑虫也。(俗谓之桑蟃，亦曰戎女。)
○蠮螉
《尔雅》曰：蜾蠃，蒲卢也。(郭璞症曰：细腰蜂也，俗呼为蠮螉。音咽翁。)
陆机《毛诗疏义》曰：蜾蠃，土蜂，一名蒲卢，似蜂而小腰，故许慎云细腰也。取桑虫负之于木空中、笔筒中，七日而化其子。里语曰：咒云"像我像我"也。
《礼记中庸》曰：哀公问政于孔子，孔子对曰："文武之政，布在方策。其人存则其政举，其人亡则其政息。人道敏政，地道敏树。夫政也者，蒲卢也。(蒲卢，蜾蠃，土虫也。取暝蛉而化之以为子。为政化百姓，亦如蒲卢也。)故为政在人。"
扬子《法言》曰：暝蛉之子殪，而逢蜾蠃，祝曰："类我。"久则肖之矣。速哉！七十子之肖仲尼也。(肖，类也。)
