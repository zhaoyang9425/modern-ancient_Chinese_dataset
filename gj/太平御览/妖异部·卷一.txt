○怪
《春秋潜潭巴》曰：异之为言怪也，谓先发感动。
《左传·庄公》曰：初，内蛇与外蛇斗于郑南门掷晷，内蛇死。六年而厉公入。公闻之，问于申𦈡曰："犹有妖乎？"对曰："人之所忌，其气焰以取之。妖由人兴也，人无衅焉，妖不自作。人弃常则妖兴，故有妖也。"
又《文公》曰：有蛇自泉宫出，入于国，如先君之数。(伯禽至僖公十七君。)秋八月，声姜薨，毁泉台。(鲁人以为蛇妖所出，而声姜薨，故坏之。)
又《襄六》曰：或叫于宋太庙曰："𫍻々，出出。"(谓𫍻，热也。出出，戒伯姬。)鸟鸣于亳社，如曰"𫍻𫍻"。(皆火妖也。)甲午，宋大火，伯姬卒。
又《哀上》曰：有云如众赤乌夹日以飞，三日。楚子使问诸周太史，周太史曰："其当王身乎？(曰为人君，妖气中之，故以为当王身。云在楚上，惟楚见之，故祸不及索妃。)若禜之，可移于令尹、司马。"
《家语》曰：季桓子穿井，获如土缶，其中有羊焉。使问掷曩尼曰："吾穿井而获狗，何也？"对曰："以丘之所闻，羊也。丘闻之，木石之怪夔魍魉，(木石谓山也。夔，一足赻，人谓山犭巢，或言独足。蝄魉，山精，好效人声迷惑人。)死戤怪曰龙罔像，土之怪曰𫅗羊。"(龙，神兽，非常所见，故曰怪。罔像食人，名沐瞳。𫅗羊，雌雄不成者。)
张璠《汉记》曰：梁冀池中舡无故自复，后被诛。
《后汉书》曰：彭宠自立为燕王，多见变怪。堂上闻虾蟆声在炉火下，凿地求之，不得。后为奴所杀。
《魏志》曰：钜鹿张臶，(才见切。)正始中，戴〈任鸟〉鸟巢门阴，臶告门人曰："夫戴〈任鸟〉鸟巢门阴，此凶祥也。"乃援琴作诗，旬日而卒。
又曰：朱建平善相。相应璩曰："君年六十二，位为常伯。先此一年，当独见一白狗也。"璩年六十一，为侍中，直内省。忽见白狗，众人悉不见。于是亻并急游观饮宴自娱。年六十二卒。
《吴志》曰：诸葛恪将征淮南，有孝子着缞衣入其阁中。令外诘问，曰："不自觉入。"时守备亦悉不见。后恪遂被诛。
《晋书》曰：齐王冏辅政。有一妇人诣大司马门，求寄产。吏诘之，曰："我截脐便去耳。"言毕不见。明年冏诛。
王隐《晋书》曰：王滩居幽州，有衡燋凌府门中，翟雉入厅事。遂为石勒所杀。
《晋书》曰：赵脱凶篡。时有雉飞入殿中，自太极东阶上殿，驱之，更飞西锺下，有顷飞去。又伦于殿上得异鸟，问皆不知名。翼日向夕，宫西有素衣小儿，言是服刘鸟。伦使录小儿并鸟，闭置空室。明旦开视，户如故，并失人鸟所在。伦目上有瘤，时以为妖焉。
又曰：温峤旋于武昌，至牛渚矶，水深不可测。世云其下多怪物，遂毁犀角而照之。须臾，见水族复水，奇形异状，或乘车马着赤衣者。峤其夜梦人谓己曰："与君幽明道别，何意相照也？"意甚恶之。至镇未旬日，因齿疾而卒。
《北齐书》曰：赵郡王睿奏后主云：和士开不宜居内。出士开为兖州刺史。太后欲留过百日，睿正色不许。睿出，夜方寝，见一人长可丈五尺，当门向床，以臂压王，良久遂失。甚恶之。而明日被诛。
沉约《宋书》曰：萧思话在青州，常所用铜斗复在药厨下，忽于斗下得二死雀。思话叹曰："斗复而双雀殒，其不祥乎！"既而被系。
《宋书》曰：刘敬宣常夜与寮属宴，空中有投一只芒𪨗于坐，坠敬宣食盘上，长三尺五寸，已经人着，耳鼻间并欲坏。顷之而败伤。
《易洞林》曰：吴兴太守袁玄瑛当之官，卜卦吉凶，曰："至官，当有赤蛇为妖，不可杀。"至，果有赤蛇在铜虎符石函上翊，玄瑛擿杀之。其后果为贼徐馥所害。
《唐明皇杂录》曰：李适之既贵且豪，常列鼎于前，以具膳馐。一旦，庭中鼎跃出相斗。家僮告适之，适之乃往，以其所引酒自誓，而斗亦不解。鼎耳及足皆落。明日，适之罢知政事，俄为李林甫所陷，贬宜春太守而终。
又曰：李林甫宅屡有妖怪。其南北隅沟中有火光大起，或有小儿持火出入。林甫恶之。
又曰：李林甫之疾也，晨起盥饰，将入朝。命取书囊，即常时所要事目也。忽觉颇重于常时者，开视之，即有二鼠出焉。投下于地，即变为苍狗，雄目张牙仰视。林甫命弓射之，殷然即灭。林甫恶之，不逾月而卒。
《世说》曰：卫瓘，永熙中，家人炊饭堕地，尽化为螺，出足而行。瓘终见诛。
《列异传》曰：中山王周南，正始中，为襄邑长。鼠从穴中出在厅上，语曰："周南，汝以某月某日当死。"周南不应，鼠还穴中。至期，复更冠帻绛衣而语曰："周南，汝日中当死。"周南复不应。日适中，鼠曰："周南，汝不应我，复何道言？"鼠遂颠蹶而即失冠衣。周南使卒取来视之，如常鼠耳。
《搜神记》曰：汉武太始四年十月，赵有蛇从郭外入，与邑中蛇斗孝文庙下，邑中蛇死。后二年秋，有卫太子事，自赵人江充起。
又曰：王莽居摄，东郡太守翟义知其将篡汉世，谋举义兵。兄宣教授诸生满堂，群鹅雁数十在中庭，有狗从外入，啮之，皆惊。比救之，皆断头。狗走出门，求，不知处。宣大恶之。后数日，莽夷其三族。
又曰：魏司马袒缘讨公孙渊父子。先时，渊家有犬，著赤帻绛衣。襄城北市生肉，有头目无手足而动摇。占者曰："有形不成，有体无声，其国灭。"
又曰：吴时，庐陵郡亭重屋中常有鬼物，宿者辄死。自后使官莫敢入舍。丹阳人应大者，胆武，至使庐陵，便入亭止。吏启不可，应不听。尽遣所将人还外。持一口大刀。至三更，闻有扣合者。应遥问是谁，答云："部郡相闻。"应使进，相闻去。须臾，扣合者如前，曰："府君相闻。"应复使进。着皂衣，又去。应谓是人，了尾昰也。须臾，复扣合，言部府君相诣。应乃知是鬼，持刀迎之。见三人，皆盛衣服，俱进。坐毕，府君者便与应谈。谈未毕，而部郡跳至应背后，应顾以刀击中之。府君下坐走，应追至亭后墙下及之，斫伤数下。应还卧达曙，将人往寻之。见血迹，追皆得之。云称府君者是老犭希，部郡是老狸。自后遂绝。
又曰：夏侯藻母础困，将诣淳于智卜，有一狐当门向之嗥唤。藻愁愕，遂驰诣智。智曰："其祸甚急，君速归，在嗥处树下啼哭。令家人惊怪，大小毕出。一人不，且啼哭勿休。然后其祸仅可救也。"藻如之，母亦扶疾而出。家人既集，堂屋五间拉然崩。
又曰：淳于智字叔平，济北人。性沉深，有惠义。少为书生，善《易》。高平刘彩，夜鼠啮其左手中指，意甚恶之。以问智，智为筮之，曰："鼠本欲杀君而不能，当相为，使之反死。"乃以朱书其手腕横文后三寸，为田字，辟方一寸。使露手以卧，其夜，大鼠伏死手前。
又曰：东阳刘宠，居于姑熟。每夜门亭有血数十，不知所从来，如此三四。后宠为折冲将军见遣北征，将行，而炊食悉变为虫。宠遂北征，军败于檀丘，为徐龛所杀。
《续搜神记》曰：广州有三人，共在山中伐木。忽见石巢中有三卵大如升，取煮之。始汤热，便闻林中如风雨声。须臾，有一蛇大十围，长四五丈，径来于汤中衔卵去。三人无几皆死。
又曰：代郡张平者，符坚时为贼帅，自号并州刺史。养一狗，名曰飞燕，形若小驴，忽夜上厅事屋上行，行声如常平。未经年，果为鲜卑所逐，败走，降符坚，未几便死。
又曰：新冶庾谨母础，兄弟三人悉在白日侍疾。常燃火，忽见帐带自卷上自舒，如此数四。须臾，闻床前狗斗，声非常。举家共视，了不槛宸，止见一世人头在地。头犹有血，两眼尚动，甚可憎恶。其家怖惧，夜，不持出门，即于后园中埋之。明旦往视之，出土上，两眼犹尔，即又埋之。后旦亦复出，乃以砖着头合埋之，不复出也。数日，其母遂亡。
《异苑》曰：谢文静于后府接宾，妇刘氏槛宸衔谢头来，久乃失所在。妇具说之，谢容无异色。是月而薨。
又曰：安固李道豫，玄嘉中，狗当路眠，豫蹴之。狗曰："汝停死，何以蹋我？"经年豫死。
又曰：晋惠帝羊后，将入宫，衣中忽有火光。自后蕃臣遘兵，洛阳失御，后为刘曜所嫔。
又曰：有人姓刘，在朱方，人不得与共语，若与之言，人必遭祸难及身死、疾。惟一士谓无此理，偶值人有屯塞耳。刘闻之，欣然而往，自说被谤，君能见明。答云："世雷同何足恤。"须臾火发，资畜服玩荡尽。于是举世号为刘鸺鹠。复遇诸途，皆闭车走马，掩目左避。刘亦杜门自守，岁时一见，则人惊散，过于槛屙。
又曰：太原王徽之，字伯猷。玄嘉四年为兖州刺史，在道，有客。命索酒炙，言未讫而炙至。徽之取自割，终不入，投地大怒。少顷，顾视向炙，已变为徽头矣。惊愕反瞩，又睹其首在空中，挥霍而没。王至州便殒。
又曰：张仲舒，玄嘉十七年七月中，晨夕稼箠见门侧有赤气赫然。后空中忽雨，降罗于其庭，广七八分，长五六寸，皆以笺纸系之，纸广长亦与罗等，纷纷甚𫘝。舒恶，焚之。舒宿暴病而死。
又曰：王愉，义熙初，在中庭行，帽忽自脱，仍乘空，如人所着。及愉母丧，月期上祭，酒器在几上，须臾下地，复还登床。寻而第三儿绥怀贰伏诛。
又曰：檀道济，玄嘉中镇寻阳。十二年，入朝，与家人分别，顾瞻城阙，歔欷逾深。识者是知道济之不南旋也，故时人为其歌曰："生人作死别，荼毒当奈何？"济将发舟，所养孔雀来衔其衣，驱去复至，如此数焉。以十三年三月伏诛。
又曰：武昌戴熙，家道贫陋。墓在樊山南，占者云有王气。宣武桓公仗威西下，停武昌，令凿之。得一物大如水牛，青色，无头脚，时亦动摇，斫刺不陷。仍纵着江中，得瞬点有声如雷，响发长川。熙后饲拶胥殆绝。
又曰：乌伤葛辉夫，义熙中，在妇家宿。至三更，有两人把火炬至阶前。疑是凶人，往打之，欲下杖，悉变蝴蝶，缤纷飞散。有一物冲辉夫腋下，便倒地，少时死。
《述异记》曰：郭仲产宅，在江陵枇晁寺南。宋玄嘉中，起斋屋，以竹为窗棂。竹遂渐生枝叶，长数丈，郁然如林。仲产以为吉祥。及孝建中，被诛。
又曰：嘉兴朱休之，玄嘉中，兄弟对坐。犬向休蹲，视二人而笑，摇头语曰："言我不能歌，听我歌梅花。今年故复可，奈汝明年何。"其家斩犬，榜着路侧。至梅花时，兄弟相斗，弟戟伤兄，收系皆死。
又曰：宋大明中，顿丘县令刘顺酒酣，晨起，见榻床氏有一聚凝血，如复盆形。刘是武人，了不惊怪。乃令捣齑，亲自切血染齑食之，弃其所馀。后十许载，至玄徽二年，为王道隆所害。
又曰：周登之家在都。宋明帝时，统诸灵庙，甚被恩宠。母谢氏奉佛法。太始五年，夏月暴雨，有物形屹刻雾，垂头属厅事前地，头颈如大赤乌，饮庭中水。登之惊骇，谓是善神路之汲水，益之，饮百馀斛，水竭乃去。二年而谢氏亡，亡后半岁而明帝崩，登之自此事业衰败。
又曰：宋骠骑大将军河东柳玄景，大明八年，少帝即位。玄景乘车行，还，使人在中庭洗车辕晒之。有飘风中门而入，直来冲车。明年而阖门被诛。
《幽明录》曰：吴北寺终祚道人卧斋中，鼠从坎出，言终祚后数日当死。终祚呼奴，令置犬。鼠云："亦不畏此，且犬入户必死。"壤炅果尔。终祚常为商，闭户谓鼠曰："汝正欲使我富贵耳。今既远行，勤守吾房，勿令有所零失。"时桓温在南州，禁杀牛甚急。终祚载数万，窃买牛皮，还东货之，得三十万。还时室犹阖也，都无所失，其怪亦绝。自是浸富。
又曰：石虎时，太武殿图贤人之像，头忽悉缩入肩中。
又曰：义兴周超为谢晦司马，在江陵。妻许在家，夜遥见屋里月光，一世人头在地，血流甚，大惊怪。即便失去。后超被法。
又曰：玄嘉九年，南阳乐遐常在坐，忽闻空中有人呼其夫妇名甚急，半夜乃止。殊自惊惧。后数日，妇屋后还，忽举体衣服总是血。未一月而夫妇相继病卒。
又曰：诸葛长民富贵后，常一月或数十日辄于夜眠中惊起跳踉，如与人相打状。毛修之常与同宿，骇愕不达此意。视之良久，长民告毛："公此物奇健，非我尾馛制之。"毛曰："是何物？"长民曰："我正见一物，甚黑而手脚不分明，每日中多夕辄实共斗。深自惊惧焉。屋中柱及釜桷间悉见有蛇头，令人以刀悬斫，颖远隐灭。去辄复出。悉以纸裹柱桷，纸内蔌蔌，如有物行声。"
又曰：刘斌在吴郡时，娄县有一女，忽夜乘风雨恍惚至郡城内。自觉去家一炊顷，衣不沾濡。晓在门上求通，言："我天使也，府君宜起迎我，当大富贵，不尔，必有凶祸。"刘问丝却，亦不自知。后二十许日，刘果诛。
又曰：桓温时，参军夜坐，忽见屋梁上有一伏兔，切齿向之。兔来转近，引刀斫之。见正中兔，而实反伤膝，流血。
《甄异记》曰：徐州人吴清，以太玄五年被差为征人。杀鸡求福，置鸡头盘中，忽然而鸣。其后破贼，贼帅邵宝临阵战死。于时僵尸狼藉，莫之能识。清见一人着白锦袍，疑是主帅，便斩以闻。推校之，乃是宝首。清以功拜清河太守。越自行伍，猥蒙荣位，鸡之妖更为祥。
桓谭《新论》曰：吕仲子婢死，有女四岁，数来为沐头浣濯。道士云其家青狗为之，杀之则止。杨仲亦言所知家妪死，忽起饮食，后醉而坐祭床氏。如是三四，家益厌苦。其后醉，形坏，狄老狗，便打杀之。推问乃里头沽家狗。
《玄晏春秋》曰：新安寺有槐，而鹊巢之。雄鸡夺而栖焉。永安令繁琏，予之族姑子也。其主簿以告予，予曰："鸡栖野，人必将寄次于野，县其空乎？"夏五月丙申，琏卒。丧次于县，空县送之。
贾谊《𫛳鸟赋》曰：谊为长沙袒缘，有𫛳飞入谊舍，止于坐隅。𫛳似鸮，不祥鸟也。
