○叙佛
《汉书》曰：汉使骠骑将军霍去病出陇，棺苌耆山，得休王屠祭天金人。颜师古注曰：作金人以为天神之主而祭之，即今佛象，是其遗法也。
《后汉书》曰：浮图者，佛图也。西域天竺国有佛道焉。佛者，汉言觉也，将以觉悟群生也。统其教以修善，慈心为主，不煞生类，专务清静。其精进者，号为沙门，汉言息自心，盖息意去欲，而归无为也。又以为人死精神不灭，随复授形，所行善恶，皆有报应，故所贵行善修道以练精神，练而不己，以至无生而得佛也。身长一丈六尺，黄金色，项珮日月光，变化无常，无所不入，故能化通万物，而大济群生。初，帝梦见金人长大，项有日月光，以问群臣。或曰："西方有神，其名曰佛。其形长大而黄金色。陛下之所梦，得无是乎？"于是遣使天竺而问道术，遂于中国而图其形象焉。有经书数千卷，以虚无为宗，包罗精粗，无所不统。善为弘阔胜大之言，所求在于一体之内，而所明在于视听之表，故世俗之人以为虚诞。然归于玄微，深远难测，故王公大人观死生报应之际，莫不萸然自失也。
《晋书》曰：后赵百姓以佛图澄故，多奉佛，皆营造寺庙，相竞出家，贞伪混淆，多生愆过。季龙下书料简，其着作郎王度奏曰："佛，外国之神，非诸华所应祠奉。汉代初传其道，惟听西域人等，得立寺都邑，以奉其神，汉人皆不出家。魏承汉制，亦修前轨。今可断赵人悉不听诣寺烧香礼拜，以遵典礼。"
《宋书》曰：顾欢以佛道二家教异，学者互相非毁，乃着《夷夏论》，曰："《道经》云：'老子入关之天，竺维卫国，国王夫却墅曰净妙。老子因其昼寝，乘日精入净妙口中。后年四月八日夜半时，剖左腋而生，坠地即行七步。于是佛道由此而始兴焉。'又《玄妙内篇佛经》云：'释迦成佛有尘劫之数，出法华无量寿。然二经所说如合符契，道则佛也，佛则道也，其圣则符，其迹则反。'"欢虽同二注，而意党道教。司徒袁祭托为道人以驳之。
《后魏书·释老志》曰：凡说教，大抵言生生之类，皆因行业而起。有过去、当今、未来，历三世，识神不灭。凡为善恶，必有报应。渐积胜业，陶冶粗鄙，经无数形，藻练神明，乃致无生而得佛道。其门阶次二行，等级非一，皆缘浅以致深，藉微而为着，率在于积仁顺，蠲嗜欲，习虚静而成通照也。其始修心则依佛法僧，谓之三归。又有五诫：去煞、盗、淫、妥茉、饮酒，大意与仁、义、礼、智、信同。
《梁书》曰：郭祖深以武帝溺情内教，朝政弛纵，与〈榇见〉诣阙，上封事曰："比来慕法，普天信向，家家斋戒，人人忏礼，不事农业，空谈彼岸。夫农业者，今日济育；功德者，将来胜因。岂可惰本勤末，置近效刹蘙？"时帝大弘释典，将以易俗，故祖深尤言其事，以为都下佛寺五百馀所，穷极弘丽，僧尼十馀万，资产浓沃，所在郡县不可胜言。道人又有白徒尼则畜养女，皆不贯人籍，天下户口几亡其半，而僧尼多非法养女，皆服罗纨，其蠹俗伤法，抑由于此。恐方来处处成寺，家家剃落，尺土一人，非复国有。"
《南史》曰：天竺诸国，皆事佛道，自后汉明帝，法始东流。自此以来，其教稍广，别为一家之学。元嘉十二年，丹杨尹萧摹之奏曰："佛教被于中国，己历四代，而自顷以来，更以奢竞为重。请自今以后，有欲铸铜象者，悉诣台自闻。兴造塔寺精舍，皆先列言，须许报，然后就功。"先是，晋世庾冰始创议，欲使沙门敬王者。后桓玄复述其议，并不果行。宋大明六年，孝武使有司奏沙门接见皆尽敬，诏可。
《隋书·经籍志》曰：释迦在世四十九年，教化乃至，天龙人鬼，并来听法，弟子多有得道证果。后于拘尸那城娑罗双树间，二月十五日，入般涅槃，译言灭度，亦言常乐我净。弟子迦叶等，追共撰述，教为十二部经。
《唐书》曰：傅奕上疏，请除去释教，高祖付群官详议。太仆卿张道源称奕奏合理，中书令萧瑀与之争论曰："佛，圣人也，奕为此议，非圣人者，无法，请寘严刑。"奕曰："礼本于事亲，终于奉上，则忠孝之理着，臣子之行成。而佛逾城出家，逃背其父，以匹夫抗天子，以继体悖所亲。瑀非出于空桑，乃遵无父之教。臣闻非孝者无亲，瑀之谓矣。"瑀不能答，但合掌曰："地狱所设，正为是人。"
又曰：会昌中：道士赵归贞举罗浮道士邓元起有长年之术，帝遣中使迎之，繇是与衡山道士刘玄静胶固而排释氏。
《牟子》曰：或问曰："佛从何而生？宁有先祖？"牟子曰："佛生天竺，假形王家。父曰白净，夫人字曰净妙。四月八日，佛精从天来，夫人昼寝，梦见象六牙，欣然悦之，遂感而孕，因以八日从母右胁而生。太子有三十二相、八十种好，颊如师子，皮不授尘水，手足皆钩锁，毛悉向上。"
又曰：子得佛道以来，良有益否？牟子曰："吾自得佛道来，如开浮云，见白日，如执火炬，入冥室矣。"
《建康实录》曰：吴赤乌十年，胡人康僧会入境，置经行所，朝夕礼念，有司以闻。帝曰："昔汉明帝感梦金人，使往西方求之，得摩腾竺法兰来中国立经行教，今无乃是遗类乎？"因引见僧会。其言佛教灭度己久，惟有舍利可以求请。遂以大内立坛，结静三七日得之。帝崇佛道，以是江东初有佛法。
《高僧传》曰：释惠严，宋高祖素所知重。文帝在位，情好尤密。先是，帝未甚崇信，京尹萧摹之上启，请制起寺及铸象。帝乃与侍中何尚之、吏部郎羊玄保等议之，谓尚之曰："谢灵运常言六经典文，本在济俗。为治必求灵性贞奥，岂得不以佛经为指南耶？近摹之推达性论，尤为名理。"羊玄保进曰："此谈盖天人之际，岂臣所宜预？窃恐秦楚论强兵之术，孙吴画吞并之计，将无取此耶？"帝曰："此非战国之具，良如卿言。"尚之曰："夫礼隐逸则战士怠，贵仁德则兵气衰。若以孙吴为志，荀在吞噬，亦无取于尧舜之道，岂惟释教而己邪？"帝悦曰："释门有卿，亦犹孔氏之有季路。"
《世说》曰：殷中军见佛经，云理应在阿堵上。注云："佛经之行东国，尚焉，而记传无闻，莫详其始。"牟子曰："汉明帝夜梦见神人，身有日光，飞止殿前，意甚忻悦。明日问群臣，有通人傅毅对曰：'闻天竺有得道号曰佛，身有日光，殆将其神也。'于是上语，遣羽林郎秦景、博士弟子等十二人之大月氏，写取佛经四十二章，在兰台石室。"
又曰：庾公常入佛图，见卧佛，曰："此子疲于津梁。"时人以为名言。(《涅槃经》云：如来背痛于双树间，北首而卧，故后之图绘者为此象也。)
《佛地论》曰：佛者，觉也。觉一切种智，复能开觉有情，如睡梦觉，故名为佛。姓释迦，号牟尼佛。
《普曜经》曰：从兜率天降神于西域迦维卫国净饭王宫，摩耶夫人剖左胁而生，时多灵瑞，生而能言。
《本相经》曰：年十九，逾城出家，学道勤行，精进禅定。六年成道，具三十二相，八十种好。
《涅槃经》曰：醍醐之教，逾于佛性，从乳出酪，从酪出苏，从生苏出熟苏，熟苏出醍醐。醍醐，苏之精也。
《法显记》曰：佛生于殷末，道成于周初，至成王十二年，经律始到新头河。(河即拯喂所到之处。)
《佛骨记》曰：佛有四牙，广半寸，长半寸。一牙在呵条国，又一牙在天上，又一牙在海龙王宫，又一牙在干陀国，国王使大臣九人守保之，月朝捧擎牙出，牙或时放光明，香花数十斛散牙上，而牙不没。
唐韩愈《论佛骨疏》曰：伏以佛者，夷狄之一法耳，后汉时流入中国，上古未尝有也。昔黄帝在位百年，年一百一十岁，少昊在位八十年，年一百八十岁，此时天下太平，百姓安乐寿考，然而此时未有佛也。至殷汤亦年百岁，汤孙太戊在位七十五年，武丁在位五十九年，书史不言其年寿考所极，盖亦非因事佛而致然。汉明帝时，始有佛法、明帝在位才十八年耳。其后乱亡相继，运祚不长，宋、齐、梁、陈、元魏己下，事佛渐谨，年代尤促。惟梁武帝在位三十八年，前后三度舍身施佛，宗庙之祭，不用牲牢；尽日一食，止于菜果。其后竟为侯景所逼，饿死台城，国亦寻灭。事佛求福，乃更为祸。由此观之，佛不足信也，亦可知矣。高祖始授隋禅，则议除之，当时群臣才识不远，不审知先王之道，古今之宜，推阐圣明以正斯弊，其事遂止。陛下神圣睿武，数百年已来未有伦比，即位之初，即不许度人为僧尼、道士，不许创立寺观。臣以为高祖之志，必行于陛下之身。纵未能行，岂可恣之转令盛也ｈ囫闻陛下令群僧迎佛骨于凤翔楼，以舁入内，又令诸寺送迎供养。臣虽至愚，必知陛下不惑于佛以祈福也。直以年丰人乐，徇人之心，为京都士庶设诡异之观，戏玩之具耳。然百姓愚冥，易惑难晓，荀见陛下如此，将谓贞心信佛。皆云天子大圣，犹一心敬信，百姓何人，更惜身命？以至焚顶烧指，百十为群，解衣散钱，自朝至暮，转相仿效。惟恐后时，老少奔波，弃其业次，若不明加禁遏，更历诸寺，必有断臂脔身以为供养者，伤风败俗，传笑四方，非细事也。夫佛本夷狄之人，与中国言语不通，衣服殊制，口不言先王之法言，身不服先王之法服，不知君臣之义、父子之恩。假如其身至今尚在，奉其国命来朝京师，陛下容而接之，不过宣政一见，礼宾一设，赐衣一袭，卫而出境，不令惑众也。况其身死己久，枯朽之骨，凶秽之馀，岂令入宫禁？孔子曰："敬鬼神而远之。"古之诸侯行宜于国，尚令巫祝以桃茢拂除不祥，然后进吊。今无故取朽秽之物，亲临观之，巫祝不先，桃茢不用，群臣不定，其非御史不举其失，臣实耻之。乞以此骨付有司，投水火，永绝根本，断天下之疑，绝后代之惑，使天下之人知大圣之作为出于寻常万万也，岂不盛哉！岂不快哉！
