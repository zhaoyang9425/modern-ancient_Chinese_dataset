○经
《晋书》曰：姚兴如逍遥园，引沙门于澄玄堂，汤瀵摩罗什演佛经。罗什通辩夏言，寻览旧经，多有乖谬，不与胡本相应。兴与罗什及沙门僧肇、昙顺等八百人更出大品，罗什持胡本，兴执旧经，以相考校。其新文异旧者，皆会于理义。续出诸经并诸论三百馀卷。今之新经皆罗什所译。兴既托意于佛道，公卿已下莫不钦附，沙门自远而至者五千馀人。起浮图于永贵里，立波若台于中宫，沙门坐禅者恒有千数。州郡化之，事佛者十室而九矣。
《齐书》曰：张绪为中书令，善谈玄。驾幸庄严寺，听僧达道人讲《维摩》，坐远，不闻诸言，上难移绪，乃迁僧达。
《梁书》曰：张稷出为青、冀二州刺史，不得志，尝闭合读佛经。
又曰：刘勰字彦和，早孤，笃志好学，家贫不婚娶，依沙门僧祐居，遂博通经论，因区别部类，录而序之。定林寺经藏，勰所定也。勰为文，长于佛理，都下寺塔及名僧碑志必请勰制文。敕与惠震沙门于定林寺撰经证，功毕，求遂出家。先燔须发自誓，敕许之，乃变服，改名惠地。
又曰：任孝恭，少从萧寺云法师读经论，明佛理。至是，蔬食斋戒，信授甚笃。而性颇自伐，以才能尚人，于流辈中多有忽略，世以此少之。
又曰：皇侃性至孝，常日诵《孝经》二十遍，以拟《观世音经》。
又曰：梁萧詧谓其度支尚书宗如周曰："卿何为谤经？"如周踧，自陈不谤，詧又谓之如初。如周惧，出告蔡大宝，大宝知其旨，笑谓之曰："君当不谤馀经，正应不信《法华》耳。"如周乃悟然。《法华》云："闻经随喜，面不狭长。"如周面狭且长，由是詧有此戏。
《陈书》曰：王固清虚寡欲，信佛法，及丁所生忧，遂终身蔬食。夜则坐禅，昼诵佛经。尝聘魏，宴于昆明池，魏人以南人嗜鱼，大设罟网，固以佛法咒之，遂一鳞不获。
《后魏书》曰：斐宣，高祖曾令集沙门讲佛经，因命宣论难，其有理诣，高祖称善。
《唐书》曰：韦绶字子章，京兆人。少有至性，丧父，刺血写佛经。
又曰：贞元十四年，南天竺国进《花严经》残梵夹，令僧般若三藏于保寿寺，僧智柔圆照同于崇福寺翻译成四十卷。
《高僧传》曰：释道安，姓卫氏，常山人。初经出己久而旧译时谬，致使深义隐没未通，每至讲说，惟叙大意。安躬览经典，钩深致远，并寻文比句，为起尽之义。经文看树，自安始也。
《洛阳伽蓝记》曰：神龟九年十一月，太后遣崇灵寺比丘惠生向西域取经，凡得一百七十部，皆是大炒暑典。
《涅槃经》曰：是诸大乘经为满字，无欠少之义也。小乘诸教悉为半字，义未圆，故云半字。
○象
《晋书》曰：恭帝深信浮图道，铸货千万，造丈六金象于瓦官寺。帝亲迎之，群臣步从，满十许里。
又曰：彭城王纮上言："乐贤堂有先帝手画佛象，经历寇难而此堂犹存，宜敕作颂。"帝下其议。蔡谟曰："佛者，夷狄之俗，非经典之制。先帝量同天地，多才多艺，聊因临时而画此象，至于雅好佛道，所未及闻也。今欲发王命，敕史官，上称先帝好佛之志，下为夷狄作一象之颂，于义有疑焉。"于是遂寝。
又曰：秦将吕光伐龟兹，将军饵芜梦金象飞越龟兹之城。曰："所谓佛神去之，胡亡必矣。"
又曰：咸和中，丹阳尹高悝行张侯桥，见浦中五色光长数尺，不知何怪，乃令人于光处得金象，无有光趺。悝乃下车载象，还至长干巷首，牛不肯进，悝乃令驭人任牛所之，牛径牵至寺。经一岁，临海渔人张亻系世于海口忽见铜花趺浮出，取送县，以送台，乃施象足，宛然合会。简文咸安元年，交州合浦人董宗之彩珠，没水底，得佛光艳，交州送台，以施象，又合焉。自咸和中得象，至咸安初，历三十馀年，光趺始具。初，高悝得象，后有西域胡五人来诣悝曰："昔于天竺得阿育王造象，来至邺下，逢时乱，埋于河边，今寻觅失所。五人尝一夜俱梦见象曰：己出江东，为高悝所得。"悝乃送此五僧至寺，见象歔欷涕泣，象便放光，照烛殿宇。象趺先有外国书，莫有识者，后有三藏那跋摩识之云："是阿育王为弟四女所造也。"
《宋书》曰：刘牢之子敬宣，八岁丧母，昼夜号泣。四月八日，见众人灌佛，乃下头上金镜为母灌象，因悲泣不自胜。
又曰：沉道虔累世事佛，推父祖旧宅为寺。至四月八日，每设象之日，辄举家恸焉。
又曰：自汉世始有佛象，形制未工，戴逵特善其事，颙亦参焉。宋世子铸丈六铜象于瓦官寺，既成，面恨瘦，工人亦不能改，乃迎戴颙，颙曰："非面瘦，乃臂胛肥尔。"及减臂胛，瘦患即除，无不叹服。
《梁书》曰：阮孝绪末年，蔬食断酒，恒供养。石象先有损坏，心欲补之，罄心敬礼，经一夜，忽然完复，众并异之。
又曰：大通四年，又造一丈六尺旃檀象，量之，剩二尺成丈八，形次衣文及手足，更重量，又剩一尺五分。至大通五年，寺僧洽重量，又剩七寸，即是长二丈矣。大同四年，移入大殿，敕主书吴文宠更量，又剩五寸。凡五度量，即长二丈七寸，岂非精诚所感耶？
又曰：武帝舍宅造寺，未成，于小庄严寺造无量寿象，长一丈八尺，及铸而铜不足，帝又给功德铜三千斤。台内送铜未至象处，己见铜车到炉所，于是就冶，一灌便足在后台。司铜至，方知向来送铜灵感所致，及开模，象以成丈九而相好不差。又有大钱二枚，见在衣绦，竟不销铄。其年欲移象还寺，未移前，淮中估客每夜辄闻大桥上如有人修道路，往视，不见人。俄而象度光彩辉焕，观者莫不归心。
《北齐书》曰：有沙门晏通，于道旁造大漆象，教化乞财所得物，咸以入。常以杖敲此象，号曰出课乌奴。
又曰：封述，勃海蓚人。一息，娶陇西李士元女，大输财聘，及将成礼，犹竞悬违。述忽取所供养象对士元摇而示之，士元笑曰："封公何处常得应急象？"
《洛阳伽蓝记》曰：西域捍魔城南十五里，有一大寺，三百馀僧。有象一躯，举高丈，面常东立，不肯西顾。父老相传云："此象本从南方腾空而来。"于寘国王亲来敬礼，请象载归，中路夜宿，忽然不见，遣人寻之，还来本处。王即起塔，封四百户以供洒扫。人有患者，以金薄贴象，所患处即得除愈。后人于此象边造丈六象及诸象塔，乃至数千，悬彩幡盖，亦有万计。魏国之幡过半，幡上隶书多云太和、景明、延昌。惟有一幡，观其年号，是姚兴时幡。
《西京记》曰：光福坊大兴寺有阿育金象，历宋、齐、梁、陈，数有奇异。陈国亡，忽面自南向，虽止之卉鼷。隋文帝载入长安，内中供养，后移置此寺。寺众以殿大象小不可当阳，置之于北面，明日乃自转兆荇，众咸惊异，复置北面，明日复还转南面。众乃忏谢，不复更动。
又曰：崇敬寺有石象一躯，高五尺，制作粗恶，甚有灵验。传云：是阿育王弟四女所造。其女貌丑，常自慨恨，多作佛象，及成皆类，如此千数。乃至诚祈祷，忽感佛见形。更造诸象，相好方具，其父使鬼神遍散诸象于天下，此其一也。
《高僧传》曰：释昙翼，出家事安公为师，后居长沙寺。翼常叹寺立僧足，而形象尚少，阿育王所造，多布在馀方。尝闻外国僧说，有至诚所请者，亦为之降见，乃专精恳恻，请求诚应。以晋太元中，忽有一金象现于渚宫城北路，光明照灼，百姓惊骇。翼闻乃往祗礼，谓众人曰："当是阿育王象降我长沙寺焉。"即令弟子数人捧接，迎至长沙寺。其后，罽宾禅师从蜀下，入寺礼拜，见象光生有胡字，便曰："是阿育王象。何时来此？"时人方知翼之不谬。
又曰：汉明帝使蔡愔于西域得画释迦奇象，是优由王旃檀象。既至雒，明帝即令图画写置清凉台中及显节陵上。
《增一阿含经》曰：优填王敕国内巧匠，会以牛头旃檀作佛象形供养，晨夕礼拜。是时，波斯匿王闻优填王作佛象供养，亦召巧匠，语言如来形体煌若天金，今当以直金作佛形象。即以紫磨作如来象，亦高五尺。尔时阎浮提中始有三象。
《法显记》曰：僧尼罗王国以金等身而铸象，髻装宝珠。有盗者以梯取之，象渐高而不及，盗叹其不救众生，象俯首而与之。后市人擒盗，盗言其事，视象尚俯。王重赎其珠而复装之。
《象记》曰：梁武帝天监元年正月八日，梦檀象入国，因发诏往迎象。按《佛游天竺记》及《优填王经》云：佛上忉利天，一夏为母说法。王臣思见，优填国王遣三十二匠及赍旃檀，请大目连神力运往，令图像相。既如所愿，图了还返，坐高五尺，在祗洹寺至今供养。帝欲迎请此象，遣决胜将军郝骞等八十人应募往。达，具状祈请，舍卫王曰："此中天正象，不可适边。"拇庶三十二匠更刻紫檀，人图一相。卯时运手，至午便就，相好具足，而象顶放光，降微细雨，并有异香，故《优填王经》云："贞身既隐次，二像现普为。"众生深作利益者是也。骞等负弟二象行数万里，度大海，冒涉风波，随浪至山，粮食又尽，所将人众及传送者身多亡殁。逢诸猛兽，一心念佛，乃闻象后有甲胄声，又闻钟声。岩侧有僧，端坐树下，登负象下置其前，僧起礼象，骞等礼僧，僧授澡罐令饮，并得饱满。僧曰："此象名三藐三佛陀。金毗罗王自从至彼大作佛事，语顷失之尔。夜佥梦见神，晓共图之。"至天鉴十年四月五日，骞等达幼娠都，帝与百僚迎还太极殿。至太清三年，湘东王在江陵即位，遣人从扬都迎上至荆都。后梁大定八年，城北静陵造大明寺，乃以象归之。今见在，多有传写，流被京国云。
