○獐
《春秋运斗枢》曰：枢星散为獐。
伏候《古今注》曰：獐有牙而不能噬，鹿有角而不能触。獐一名麇，青州人谓麇为獐。
《抱朴子》曰：獐兔入军中，当徙之。
又曰：山中称赤吏者，獐也。
《吕氏春秋》曰：使獐疾走，马弗及也。而得之者，时顾也。
《瑞应图》曰：宋文公玄嘉二十五年，华林园养獐，生二百子。文帝又获青獐。
《晋起居注》曰：咸宁中，白獐见魏郡，后诸州各送白獐。
《异苑》曰：青州刘幡，玄嘉初，射得一獐，剖肚藏，以草塞之，厥然起走。幡怪而拔塞，须臾复还倒，如此三焉。幡密寻此种，求类治伤痍，多愈。
《北史》曰：后魏广平王怀，常猎于河北马场间，逐一獐入草，命人围绕，将自射之。田已先经烧，不见其出，遂失獐所在，惟有砖塔存焉。怀乃怅然动仁恕之心，解鹰放犬，遂不复猎。
萧广济《孝子传》曰：萧国遭丧，有鹄游其庭，至暮而去。獐暮入其门，与马犬侣，至旦而去。
王述《上白獐表》曰：所领阮藻之于江宁县界得白獐一头，毛色鲜洁，异于类。诚嘉祥也。
○麕(几筠切)
《尔雅》曰：麇，牡麌、牝麜。(音栗。)其子，麆。(音助。)其迹，解。绝有力，豜。
《说文》曰：麇，獐也。
《毛诗》曰：《野有死麇》恶无礼也。野有死麇，白茅苞之。
《穆天子传》曰：天子赐曹奴之人白银之麇。
《论衡》曰：都尉王子凤时，麇入咐晷。其后迁为丹阳太守。
魏文帝诗曰：巾车出谀蕃，校猎东桥津。弯弓忽高驰，一发连双麇。
《晋书》曰：中兴，所在献白麇。
《建武故事》曰：咸和六年，计贡合集于乐堂，有野麇走至堂前，左右逐之，于池中而获之。
沉约《宋书·宗室传》曰：刘义庆于广陵有疾，野麇入府，心甚恶之。因陈恶求还，太祖许之，薨于京邑。
○兔
《尔雅》曰：兔，子嬎。(敷万切。)其迹，迒。(迒，音刚，又胡刚切。)绝有力，欣。
《广志》曰：兔，大者曰毚。(音谗)
《春秋运斗枢》曰：玉衡星散而为兔。
孙氏《瑞应图》曰：赤兔者瑞兽，王者盛德则至。
《典略》曰：纴者，明月之精。
《诗·小雅·巧言》曰：跃跃毚兔，遇犬获之。
又《国风·有兔》曰：有兔爰爰，雉离于罗。(爰爰，缓意。)
又《小雅·瓠叶》曰：有兔斯首，炮之燔之。(斯，白也。字或作鲜。)
《史记》曰：李斯出狱，顾谓其子曰："吾欲与尔复牵黄犬，俱出上蔡东门逐狡兔，其可得乎？"
又曰：范雎谓秦昭王曰："夫以秦而治诸侯，譬若纵韩卢而搏蹇兔也。"
谢承《后汉书》曰：儒叔林为东郡太守，赤乌巢于屋梁，兔产于床下。
又曰：方储字圣明，丹阳歙人。幼丧父，事母。母死，负土成坟，种树千株，鸾鸟栖集其上，白兔游其下。
范晔《后汉书》曰：南徼外，蛮夷献白雉、兔。
又曰：蔡邕性笃孝。母常滞病三年，邕自非寒暑节变未常解衿带，不寝寝。七旬母卒，庐于冢侧，动静以礼。有兔驯扰其室旁。
《汉献帝春秋》曰：张杨大将眭固屯于射犬，巫戒之曰："将军本名曰兔，兔见炔地惊，不宜屯此。"固不从，司空曰："兔入犬城，狄薠取。"遂进军击平之。
张璠《汉记》曰：梁冀起兔苑河南，移檄所在，调发生兔。刻其毛以为识，民有犯之者，罪至死。西域常有贾胡来，不知禁，误杀一兔。转相告，坐死者十馀人也。
《晋书·载记》曰：石勒时，茌(叔之切。)平令师欢获黑兔，献之于勒，或以为勒龙飞革命之祥："于晋以水承金，兔阴精之兽，玄为水色，此殿下宜速应天人之望也。"于是大赦，改咸和三年曰大和。
王隐《晋书》曰：慕容皝田于南鄙，见父老曰："杆非猎所。"言卒不见。皝明日又出，见白兔，驰射之，坠马于石，即死。
《后魏书》曰：有兔入于后宫，检问门官，无从得入。太祖怪之，令崔浩推其咎征，浩以为当有邻国贡嫔嫱者。明年，姚兴果来献女。
《三国典略》曰：周命尉迟迥伐蜀，帅甲士一万二千，骑万匹，自散关由固道而入。太祖送于城西，见一走兔，命弟中领军网射之。网誓曰："若获此兔，必当破蜀。"俄而获兔。太祖喜曰："事平之日，赏汝佳口。"及克蜀，乃赐侍婢二人。
《隋书》曰：华秋，汲郡临河人也。幼丧父，事母以孝闻。家贫，佣赁为养。其母卒，秋发尽秃落，庐于墓侧，负土成坟。有人欲助之者，秋辄拜而止之。大业初调狐皮，郡县大猎。有一兔，人逐之，奔入秋吕晷，匿秋膝下。猎人至庐所，异而免之。自尔此兔常宿吕晷，驯其左右。郡县嘉其孝感，具以状闻。
《春秋考异邮》曰：荧惑不明，雉生兔焉。
《春秋运斗枢》曰：行失摇光则兔出月。(宋均注曰：阴不衔阳，故兔出月也。)
《春秋玄命苞》曰：君失德则地吐泉，鱼衔兔。(宋均注曰：兔，阳精，鱼是阳，见制也。)
《诗推度灾》曰：八月成光，决鼻始明。决鼻，兔也。
《皇帝占书》曰：月望而月兔不见者，所见之国山崩，大水滔民。
崔豹《古今注》曰：兔口有缺，〈尸九〉有九孔。
《括地图》曰：天池之山有兽如兔，名曰飞兔，以背毛飞。
《庄子》曰：蹄者所以在兔也，得兔而忘蹄。(蹄者，取兔网。)
《韩子》曰：宋人有耕者，田中有株，兔走触，折头而死。因释耕守株，冀复得兔，为宋国笑。
《慎子》曰：一兔走街，百人追之。积兔于市，过而不视。非不欲得，分定不争也。
《韩子》曰：赵王游于圃中，左右以兔与则辍之，虎盻然环其眼。王曰："可恶哉！虎在。"左右曰："平阳之目可恶过此。"(平阳君，赵王之弟。)
《文子》曰：飞鸟反乡，兔走归窟，狐死首丘。
《抱朴子》曰：兔寿千岁，五百岁其色白。
又曰：山中卯日称丈人者，兔也。
又曰：彩女丹法，以兔血和丹与蜜，蒸之百日，服之如梧子者二丸，一百日，有神女二人来侍之，可役使。
《淮南子》曰：以兔之走，使大如马，则逐日追风。及其为马，则不走矣。
又曰：楚王佩玦逐兔，为速破。乃取两玦重而着之，其破愈疾。
《述异记》曰：殷纣之时，大龟生毛，兔生角，兵甲将兴兆也。
《春秋后语》曰：昔齐有良兔曰东郭俊，(本或作狡兔。以其善走，故曰俊。)一日走百里。有良狗韩子獹，(黑犬也。獹，读之如卢也。)亦一日而走百里。使人遥见而指属，(指属，犹指踪也。属，音之欲切。)则虽韩獹不及良兔；蹑迹而踪之，则虽东郭不能离也。
《春秋后语》曰：淳于髡说齐威王曰："韩子獹，天下之壮犬也。东郭俊者，海内之狡兔也。韩子獹嘱狞谉郭俊，环山者三，腾山者五，兔极于前，而犬疲于后，犬兔俱疲，各死其处。田父见而获之，无劳倦之苦而擅其功。今齐魏相持，顿兵敝众，臣恐强秦大楚乘其后而有田父之功也。"威王惧而罢兵。
又曰：庄辛对楚王曰："臣闻鄙谚曰：见兔而顾犬，未为晚也；亡羊而补牢，未为迟也。"
又曰：冯爰谓孟常君曰："闻狡兔有三穴。"
《范子计然》曰：兔毫出玄菟、乐浪。
《竹书纪年》曰：昭王十九年，天大曀，雉、兔皆震。宣王三十年，有兔舞镐。
《风俗通》曰：食兔膑(音牝。)者令人面生膑。食得膑者赏以寒酒。案秦法言好车裂抽胁，黔首饮泣永叹，故食兔膑以为嘉瑞，全己之膑也，所以有赏耳。
《古今注》曰：成帝建平玄年，山阳得白兔，目赤如朱。
京房《妖占》曰：兔止城上，邑必虚；入宫生子，宫空。
《广志》曰：汉诸郡献兔毫书鸿都门题，惟赵国毫中用。
《论衡》曰：兔舐雄毫而孕，及其生子，从口中出。
又《博物志》曰：兔望月而孕，兔吐子。旧有此说，余目所见也。
又曰：儒者言月中兔。夫月，水也。兔在死晷，无不世者。夫兔，月气也。
又曰：妊娠者不食兔肉，令儿口缺。
《幽明录》曰：桓大司马温时，有参军夜坐，忽见屋梁栋间有一伏兔，张目切齿向之，甚可畏恶。兔来转近，遂引刀而斫之，正中于兔，而实反伤其膝，流血滂沱。深怪此意，命家中悉藏刀刃，不以自近。后忽复见如前，意回，或复索刀重斫，因伤委顿，幸刀不利，故不至死。再过而止。
傅玄歌辞曰：兔捣药月间，安足道？神乌戏云间，安足道？
《楚辞·天问》曰：夜光何德，死则又育？(夜光，月也。育，生也。言月得于天，死而复生也。)
古艳歌曰：茕茕白兔，东走西顾。衣不如新，人不如故。
乐府歌诗曰：彩取神药山之端，白兔捣成虾蟆丸，奉上陛下一玉柈。(音盘。)
