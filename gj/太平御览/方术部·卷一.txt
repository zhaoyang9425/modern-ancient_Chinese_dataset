○养生
《易》曰：天地之大德曰生。
《传》曰：君子有四时：朝以听政，(听国政。)昼以访问，(问可否。)夕以修念，(念所施。)夜以安薯。于是节宣其气，(宣，散也。)勿使有所地壅闭湫(子小切。)底(音止)以露其体，(湫，集也。底，滞也，露，裸也。宣之则血气集滞而体裸露。)兹心不爽，而昏乱百度。(兹，此也。爽，明也。百度，百事之节。)
《老子养生要诀》曰：一人之身，一国之象。胸臆之设犹宫室也。支体之位犹郊境也，骨节之分犹百川也，腠(七构切。)理之间犹四衢也。神犹君也，血犹臣也，气犹民也。故志人能理其身，亦犹明君能治其国。夫爱其民所以安其国，爱其气所以全其身。民弊即国亡，气衰即身谢。是以志人上士，当施医于未病之间，不追修施于既败之后。故知国难保而易丧，气难清而易浊。审机权可以安社稷，制嗜欲可以保性命。若能摄生者，当先除六害，然后可以延驻。何名六害？一曰薄名利，二曰禁声色，三曰廉货财，四曰捐滋味，五曰屏虚妄，六曰除疽妒。六者若存，则养生之道徒设耳。盖未见其有益也，虽心希妙理，口念贞经，咀(才与切。)嚼英华，呼吸景象，不能补其促矣。诚者，所以保和全贞，当须少思少念，少笑少言，少喜寿怒，少乐少愁，少恶少好，少事少机。夫多思则神散，多念则心劳；多笑则脏腑上翻，多言则气海虚脱；多喜则膀胱纳客风，多怒则腠理奔浮血；多乐则心神啸筤，多愁则头面焦枯；多好则气智溃溢，多恶则精爽奔腾；多事则筋脉干急，多机则智虑沉迷。兹乃伐人之生甚于斤斧，蚀人之性猛于豺狼。无久行，无久坐，无久立，无久卧，无久视，无久听。不饥强食则脾劳，不渴强饮则胃胀。体欲少劳，食欲长少。劳则勿过，少勿令虚。冬则朝勿虚，夏则夜勿饱。早起不在鸡鸣前，晚起不过日出后。心内澄则真人守其位，气内定则邪物去其身。行欺诈则神悲，行争竞则神沮。轻侮于人当减算，煞害于物必伤年。行一善则魂神欢，除一恶则魄神喜。魂神欲人生，魄神欲人死。常欲宽泰自居，恬淡自守，则神形安静，灾病不生。仙录必书其名，死籍必消其咎，养生之理，尽在此矣。至于炼琼丹而补脑，化金液以留神，此上贞之妙道，非食谷啗血越分而修之。万人之中，得者殊少，深可诫焉。
《庄子》曰："善养生若牧羊，视其后者而鞭之。周威公曰："何谓？"曰："鲁有单豹者，岩居而谷饮，不与民共利，行年七十而犹有婴儿之色。不幸遇饿虎，煞而食之。有张毅者，高门悬薄，无不走也。行年四十而有内热之病以死。豹养其内，而虎食其外；毅养其外，而病攻其内。此二子者，皆不鞭其后者。(夫守一方之事，至于过理者不及于会通之适者，鞭其后者，去其不及耳。)
又曰：养形必先之以物。物有馀而形不养者有之矣。有生必先无离形，形离而生亡者有之矣。其来不能却，其去不能止也。悲夫！世之人以为养形足以存，养形神情，果不足以存生。
《文子》曰：太上养神，其次养形。神清意平，百节皆宁，养生之本也。肥肌肤，充腹肠，开嗜欲，养生之末也。(《淮南子》同。)
《韩子》曰：神不注于外则身全，身全之谓得。得者，得身也。
《吕氏春秋》曰：凡竖之长也，顺之也。使生不顺者，欲也。故圣人必先适欲。(适，节也。)室大则多阴，台高则多阳。多阴则蹶，多阳则痿，(蹶也，逆寒疾也。痿躃不能行。)此阴阳不适之患也。是故先王不处大室，不为高台。味不众珍，衣不燀(之演切。)热。燀热则理塞，(脉则闭节。)理塞则气不达。味从珍则胃充，胃充则中大鞔，(音坠，惫也。)中大鞔则气不达，以此求长生，其可得乎？昔先圣王之为苑囿园池也，足以观望劳形而己矣；其为宫室台榭也，足以辟燥备湿而己矣；其为与马衣裘也，足以逸身暖骸而己矣；其为饮食酏(音移)醴也，足以适味充虚而己矣；其为声色音乐也，足以安性自娱而己矣。此五者，之所以养性也，非好俭而恶费也，节于性也。
又曰：天生阴阳寒暑燥湿。四时之化，万物之变，莫不为利，莫不为害。圣人察之以便生，故精神安乎形，而年寿长焉。长也者，非短而续之者也，毕其数也。毕数之务在去乎害。何谓去害？大甘大酸大苦大辛大咸，五者充形，则生害矣；大喜大怒大忧大恐大哀，五者接神，则生害矣；大寒大热大燥大湿大风大雾，六者动精，则生害矣。(诸言大者，皆言过制。)故凡养生莫若知本，知本则疾无由至矣。
又曰：汤问伊尹曰："欲取天下，若何？"伊尹曰："欲取天下，天下可取。身将先取。(身先为天下所取也。)凡事之本，必先治身。啬其大宝，(大宝，身也。)用新弃其陈，凑理遂通，精气日新，邪气尽去，反其天年，此之谓真人。昔先圣王成其身而天下成，治其身而天下治。故善响者不于响，于声；善景者不于景于形。为天下者不于天下，于身。《诗》曰："淑人君子，其仪不忒。其仪不忒，正是四国。"言正诸身也。故反道而身善矣，行义而人善矣。
《淮南子》曰：君子行正气，小人行邪气。内便于性，外合于义。循理而动，不系于物者，正气也。重于滋味，淫于声色，发于喜怒，不顾后患者，邪气也。邪与正相伤，欲与性相害，不可两立，一置一废，故圣人损欲而从事于性。凡治身养性，节寝处，适饮食，和喜怒，便动静，而邪气自不生。岂若忧瘕疵之兴，痤疽之发，而豫备之哉？
又曰：今万物之来擢拔吾性，扌搴取吾精，势若泉源，虽欲勿廪，庸可得乎ｈ囫夫树木，灌以潦水，畴以肥壤，十人养之，一人拔之，则必无馀蘖。况以一国同伐之，虽欲久生，岂可得哉？今盆水在廷，清之终日，未能见眉睫，浊之不过一挠，而不能察方员。人神易浊而难清，犹盆水之类也。
又曰：夫水之性清而沙土汨之，人之性安而嗜欲乱之。夫人之所授于性者，耳目之于声色也，鼻口之于芳臭也；肌肤之于寒暖也，其情一也。或通于神明，或不免于痴狂者何也？其所以为制者，异也。是故神者，智之渊也，神清则智明矣。智，心之府也，智公则心平矣。人莫鉴于流沫而鉴于止水者，以其静也。莫窥于生铁而窥于明镜者，以其易也。夫惟易且静，故能形物之情性，由此观之用者也。是故虚室生白，吉祥止焉。
又曰：圣人不变其宜，不易其常，放准修绳，曲因其当。夫喜怒者，道之邪；悲忧者，德之失；好憎者，心之过；嗜欲者，性之累。夫大怒破阴，大喜坠阳，薄气发瘖，惊怖为狂。忧悲多悉，病乃成积；好憎繁多，祸乃相随。故心不忧，乐德之至也；性而不变，静之至也。嗜欲不载，虚之至也：无所爱憎，平之至也：不与物散，粹之至也。能此五者，则通于神明。通于神明者，得其内者也。
《抱朴子·内篇》曰：夫太元之山，难知易求。不天不地，不沉不浮；绝险缅邈，崔巍崎岖；和气烟缊，神童并游；玉井泓窈，灌溉延休；百二十官，曹府相由；离坎列位，玄芝万株；绛树特生，其实如珠；金玉嵯峨，醴泉出隅；还年之土，甘其清流；子能修之，松乔同俦。此一山也。长谷之山，杳杳巍巍。玄灵飘飘，玉液霏霏；金紫之房，在乎其隈；愚人竞往，至皆死归；有道之士，登之不衰；彩服黄精，以致天飞。此二山也，古贤之所秘，子精思之。
又曰：凡养生者，欲令多闻而贵要，博见而择善。偏胁筳事，不足必赖也。又好事之徒，各伏其所长，知玄素之术者则曰："帷房中之术可以度世矣"，明吐纳之道者则曰"惟行气足以延寿矣"，知屈伸之法者则曰："惟导引可以难老矣"，知草木之方者则曰："惟奇药可以无穷矣"，学道之不能成就，由乎偏枯之若此也。
又曰：余祖鸿胪，少时当为临沇令，云此县有民家世寿考，或出百岁，或八九十。后徙去，子孙转多夭折。他人居其故宅，后亦累世寿考。由此乃觉是宅之所为，而不知何。疑其井水殊赤，乃试掘井左右，得古人埋丹砂数十斛，去井数尺，此丹砂汁因泉渐入井，是以饮其水而得寿。况乃炼丹砂而服之乎？
又曰：人亦有不病者，各有所制摄生。食不欲饱，眠不欲扇，星下不卧。里语曰："人在人间，日失一日。"如牵牛以诣屠所，描帏一步，去死转近也。夫入九泉之下，长夜罔极，始为蝼蚁之粮，终与尘埃合体，令人怛然心热。求生之志，何可不营？
《新论》曰：曲阳侯王根迎方士西门君惠，从其学养生却老之术。君惠曰："龟鹤称三千岁，以人之才，何乃不如虫鸟耶？"
《白虎通》曰：男子六十闭房户，所以辅衰故，重性命也。
《会稽典录》曰：王充年渐七十，乃作养生之书，凡十六篇，养气自守，闭明塞聪，爱精自辅，服药导引，庶几获道。
《刘根别传》曰：取七岁男齿女发，与己劲垢合烧，服之一岁，则不知老；常为之，使老有少容也。
嵇康《养生论》曰：养生有五难；名利不减，此一难也；喜怒不除，此二难也；声色不去，此三难也；滋味不绝，此四难也；神虑精散，此五难也。五丈必存，虽心希难老，口诵至言，咀嚼英华，呼吸太阳，不能不夭其年也。五者无于胸中，则信顺日深，玄德日全，不祈喜而自福，不求寿而自延，此养生大理所归也。
又曰：夫为稼于阳，世偏有一溉之功者。虽终归于焦烂，必一溉者后枯，然则一溉之益，固不可诬也。而世常谓一怒不足以侵性，一哀不足以伤身，轻而肆之，是犹不识一溉之益，而望嘉谷于旱苗者也。是以君子知形恃神以立，神须形以存。悟生理之易失，知一过之害生，故修性以保神，安心以全身，爱憎不栖于情，忧喜不留于心，泊然无感而体气和平。又呼吸吐纳，服食养身，使形神相亲，表里俱济也。夫种田者，一亩十斛谓之良田，此天下通称也。不知区种可百馀斛，田种一也。至于树养不同，则功收相悬。谓商无十倍之价，农于百斛之望，此守常而不变者也。且豆令人重，榆令人瞑，合欢蠲忿，萱草忘忧，愚智所知也。薰辛害同，豚鱼不养，世所识也。虱处头而黑，麝食柏而香，颈处险而瘿，齿居晋而黄。推此而言，凡所食之气，蒸性染身，莫不相应。岂惟蒸之使重而无使轻，害之使暗而无使明，薰之使黄而无使坚，芬之使香而无使延哉？故神农曰"上药养命，中药养性"者，诚知性命之理因辅养以通也。而世人不察，惟五谷是嗜，声色是耽；目惑玄黄，耳务淫哇；滋味煎其腑脏，醴醪煮其肠胃，香芳腐其骨髓，喜怒悖其正气，思虑消其精神，哀乐殃其平粹。夫以蕞尔之躯，攻之者非一途；易竭之身，而内外授敌；身非木石，其能久乎？
《神仙传》曰：彭祖云："养寿之道，但莫伤之而己。夫冬温夏凉，不失四时之和，所以适身也。美色淑姿，安闲性乐，不致思欲之感，所以通神也。车服威仪，知足无求，所以一志也。八音五色，以养视听之欢，所以导心也。凡此皆以养寿，而不能斟酌之者，反以速患。古之至人，恐下才之子不识事宜，流遁不还，故绝其源，故经有"上士别床，中士异被；服药百过，不如独卧；色使目盲，声授鼹聋，味令口爽"。言若能节宣其宜适，抑扬其通塞者，不减年算而得其益。凡此之类，譬犹水火，可否失适，反为害耳。人不知其经脉损伤，血气不足，肉理空疏，髓脑不实，体己先病，故为外物所犯，因风寒酒色以发之耳。若本充实，岂有病乎？凡远思氰唷伤人，忧愁悲哀伤人，喜乐过量伤人，忿怒不解伤人，汲汲所愿伤人，戚戚所患伤人，寒暖失节伤人，阴阳不交伤人。人所伤者其众，而独责房室，不亦惑哉？男女相成，犹天地相生也，所以道养神气，使人不失其和。天地得交接之道，故无终竟之限；人失交接之道，故有残折之期。能避众伤之事，得阴阳之术，则不死之道也。天地昼离而夜合，一岁三百六十交，精气和合者有四，故能生育万物，不知穷极。人能则之，可以长存。次则有服气得其道，则邪气不能入，治身之本要也。其馀历藏导引之术，及念体中万神有含影中形之事，不然于心志也。人能爱精养体，服气炼神，则万神自守。其不然者，营卫枯疲，万神自逝，非思念所留者也。
《魏志》曰：吴普尝问道于华他，他谓普曰："人体欲得劳动，但不当使极耳。如摇动则谷气易消，血脉通流，病不得生。譬犹户枢不蠹，流水不腐，以其常动故也。是以仙者及汉时有士君，旧为导引之事，熊经鵄顾，引挽腰体，动诸关节，以求难老。吾有一术，名五禽之戏，汝可行之。一曰虎，二曰鹿，三曰熊，四曰猿，五曰鸟。亦以除疾，并利蹄足，以当导引。体中不快，起作一禽之戏。普施行之，遂年九十馀。
《博物志》曰：魏武帝问封君达养生之术。君达曰："体欲常劳，食欲常少，劳无过虚。省肥浓，节咸酸，减思虑，损喜怒，除驰逐，慎房室。春夏施写，秋冬闲藏。"武帝行之，有效。
高湛《养生论》曰：王叔和，高平人也。博好经方，洞识摄生之道。尝谓人曰："食不欲杂，杂则或有所犯，当时或无灾患，积久为人作疾。"寻常饮食，每令得所多餐，令人彭亨短气，或致暴疾。夏至秋分，少食肥腻饼臛之属，此物与酒食瓜果相妨，当时不必习病，入秋节变，阳消阴息，寒气忽至，多诸暴卒，良由涉夏取冷大过，饮食不节故也。而不达者皆以病至之日便谓是授病之始，而不知其所由来者渐矣。岂不惑哉？
《养生要》曰：起，东向坐，以两手相摩令热。以手摩额，上至顶上，满二九止，名曰存泥丸。又清旦初起，以两手人两耳极上下之，二七止，令人不聋。次缩鼻闭气，右手从头上引左耳，二七止。次引两发鬓举之，令人血气流通，头不白。又摩手令热，以摩身体，从上至下，名干浴。令人胜风寒、时气、寒热、头痛，百病皆除。
《庄子》曰：吹喣呼吸，吐故纳新，熊经鸟伸，为寿而己矣。此道引之士，养形之人也。彭祖寿考者之所好也。
《养生要·伏气经》曰：道者，气也，宝气得道长存。神者，精也，宝精则神明长生。精者，血脉之川流，守骨之灵神。精去则骨枯，骨枯则死矣，是以为道者务宝其精。从夜半至日中为生气时，正僵仆，瞑目握固，(握固者，如婴儿之卷手。)闭气不息，于心中数至生二百，乃口吐气出之，曰增息。如此身神具，五藏安。能闭气数至二百五十，华盖明，(化盖，眉也。)耳目聪，举无病，邪不入。宝气，一名曰行气，一名长息。其法：正僵仆，徐潄澧泉(澧泉，唾也。)而咽之。因行气，口但吐气，鼻但内气，徐缩引之，莫大极，满者难还入五息，己一息，自可吐也。一息数之至九十息，频伸讫，复为之，满四九三百六十息为一竟，咽之，乃鼻内气也。不尔或令咳，凡内气上外吐气，则气不流自觉周身也。
《抱朴子》曰：城阳郄俭，少时行猎，堕空冢中，饥饿，见冢中先有大龟，数数回转，所向无常，张口吞气，或俯或仰。俭素亦闻龟能导引，乃试随龟所为，遂不复饥。百馀日后，人有偶窥冢中，见俭而出之。后竟能咽气断谷。魏王拘置土室中闲试之，一年不食，颜色悦泽，气力自若。
又曰：尔乃咀吸宝华，谷神大清，外珍五耀，内守九精。
《修养杂诀》曰：老子云：玄牝之门，是谓天地根。绵绵若存，用之不勤。"言口鼻也。天地之门以吐纳阴阳生死之气。每至旦，面向午，展两手于膝之上，徐按捺百节，口吐浊气，鼻引清气，所以吐故纳新。是蹙气良久，徐徐吐之，仍以左右手上下前后拓。取气之时，意想太和，元气下入毛际，流于五脏，四支皆授其润，如山纳云，如地授泽。若气通则竟腹中咽，咽转动。若得十通，即竟，身体润泽而光色涣，耳目聪明，饮食有味，气力倍加，诸疾去矣。
《守九精法言》曰：生气时，床铺厚软，枕与身平，仰卧，展脚握固去身四五寸，两手亦去身四五寸，微微鼻引大阳清气入，竟送此气遍身体，即闭气至极，然后细从口吐之，勿令耳闻吐气之声也。
《着生论》曰：大凡着生，先调元气。身有四气，人多不明。四气之中，各主生死。一曰乾元之气，化为精，精反为气。精者连于神，精益则神明，精固则神畅，神畅则生健。若精散则神疲，精竭则神去，神去则死。二曰坤元之气，化为血，血复为气。气血者通于内，血壮则体丰，血固则颜盛，颜盛则生合。若血衰则发变，血败则脑空，脑空则死。三曰庶气。庶气者，二元交气。气化为津，津复为气。气运于生，生托于气，阴阳动息，滋润形骸，气通即生，菩蕈则死。四曰众也。众气者，谷气也。谷济于生，终误于命。食谷味虽生，蕴谷气还死。精能附血，气能附生，常使循环，即身永固，乾元之阳，阳居阴位，脐下气海是也。坤元之阴，阴居阳位，脑中血海是也。生者属阳，阳贯五脏，喘息之气是也。死者属阴，阴纳五味，秽恶之气是也。气海之气，以壮精神，以填骨髓。血海之气，以补肌肤，以流血脉。喘息之气，以通六腑，以扶四支。秽恶之气，以乱身神，以腐五脏。
《修养杂诀·气铭》曰：一气未分，三才同源。清浊既异，元精各存。天法象我，我法象天。我命在我，不在于天。昧用者夭，善用者延。性和者寂，守一神闲。灵芝在身，不在于山。返一守和，理合玄玄。精极拇树，神极乃灵，气极乃精，无精气乃冥。因气而衰，因气而荣；因气而死，因气而生。喜怒乱气，性情交争，拥构成患，神形岂宁？炼阳销阴，其气自行，以正遣邪，其患自平，乾坤澄净。子后午前，闭目平坐，握固冥然。纳息卢中，吐息天关。入息微微，出息绵绵。以意引气，脏腑回旋。前后呵之，荣卫通宣。但有不和，遣之踵前。五呵六呵，无疾不蠲。凡欲胎息，导引为先。经脉不拥，关节不烦。或如射雕，侧身弯环。或举腰膝，如蟾半圆。交枝脑后，左旋右旋。劲展两足，气出指端。摆掣四肢，捉搦三关，熟摩尺泽，气海亦然。叩齿集神，合眸固关。置心亡形，任意往还。觉气调匀，拥塞喉间。拥气则咽，茸苁相连。转舌潄入，咽下丹田。以意送之，令声泊然。一咽茸苁，再咽如前。三十六咽，胎息成焉。大道无为，为于无为。不为无为，莫若无为。不思为思，莫若无思。万法自然，不假施为。不寒不热，不渴不饥。恬淡无为，以道自怡。妙中之妙，微中之微，怀道君子，铭之珮之。
