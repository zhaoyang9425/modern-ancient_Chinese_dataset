○衮衣
《说文》曰：衮，天子享先王，卷(音衮)龙绣于下幡，一龙蟠阿上向。
《释名》曰：衮，卷也，画卷龙于衣也。
《书》曰：帝曰："予欲观古人之象，(孔安国曰：欲观衣法象衣服制。)日月星辰，山龙华虫，(日月星为三辰。华象草华。虫，雉也。画三展山龙华虫于衣服，施旌旗。)作会宗彝，(会，会五彩也。以五彩成此幌猩。宗庙尊彝，亦以山龙华虫为饰。)藻火粉米，黼黻𫄨绣，(藻，水草有文者。火为火字，粉若粟，米若聚米，黼若斧形，黻为两己相背，葛之精者曰𫄨，五色备曰绣也。)以五彩彰施于五色作服，汝明！"(以五色明施五彩，作尊卑服，汝制之也。)
《尚书大传》曰：山龙青，华虫黄，作缋黑，宗彝白，藻火赤，天子五服。
《诗》曰：九罭之鱼，鳟鲂。我觏之子，衮衣绣裳。
又曰：君子来朝，何锡予之？虽无予之，路车乘马。又何予之？玄衮及黼。
又曰：衮职有阙，仲山甫补之。
《左传》曰：诸侯伐楚，许男斯卒于师。凡诸侯薨于朝会，加一等；死王事，加二等。于是以衮敛。(衮衣，公服也。谓加二等。)
《礼》曰：有以大为贵者，天子龙卷，诸侯黼，大夫黻，士玄衣𫄸裳。
《郊特牲》曰：祭之日，王被衮以象天，戴冕藻，十有二旒，则天数也。
又《明堂位》曰：衮冕立于阼。
《周礼·春官上·司服》曰：王之吉服，享先王则衮冕。
又《夏官下》曰：节服氏掌祭礼朝觐衮冕，六人，维王之大常。(郑玄曰：服冕者，从王服也。维，维之以缕。王旌十二旒，两，两也，缕缀连其旁，三人持之礼，天子旌曳也。)
《仪礼·觐礼》曰：天子衮冕负斧扆。
《汉书》曰：韦孟诗云："肃肃我祖，家自豕韦。衮衣朱黻，四壮龙旗。"
《后秦记》曰：姚襄梦弟苌上御座，着衮服，谓官属曰："此儿或能大起吾族。"
《齐书》曰：陆澄兼左丞，泰始六年，诏皇太子朝贺服衮冕九章。澄与议曹郎丘仲起议："服冕以朝，实着经文。秦除六冕，汉明还备，魏晋己来，不欲令臣下服冕，故位公者加侍官。今皇太子礼绝群臣，宜遵圣王盛典，革近代之制。"
《唐书》曰：代宗时，渤海质子盗衮龙服，捕得之。词云："慕中国衣服。"上赦之。
董巴《汉与服志》曰：上古衣毛而冒皮，后世圣人易之以丝麻。观翚翟之文、荣华之色，乃染帛以效之，始作五彩，成以为服。黄帝尧舜垂衣裳，盖取诸乾坤有文，故上衣玄而下裳黄。秦以战国即天子位，灭去礼学，郊祀之服皆以初玄。汉承掌故，至显示初服冕旒衣章以祀天地。养三老五更于三雍，三公九卿郊祀天地明堂，皆冠冕垂旒，衣裳玄上𫄸下，乘由备文日月星辰十二章，三公诸侯用山龙九章，九卿以下用华虫七章，皆五彩衣裳。乘与，刺史、公候、九卿己下皆织成，陈留襄邑献之。
《续汉·与服志》曰：圣人处天子位，服日月升龙，所以福其德，章其功也。贤人佐圣，封国爱民，黼黻、文绣、降龙，所以显其仁，光其能也。
《环济要略》曰：天子龙冕，诸侯黼，大夫黻。白与黑谓之黼，黑与青谓之黻，青与赤谓之文，赤与白谓之章，五色备谓之绣。诸侯去日月星辰，服山龙华虫，卿大夫去山龙华虫，服藻火，服粉米。
挚虞《决疑要注》曰：秦除衮冕之制，惟为玄衣绛裳，一具而己。汉兴亦如之。中兴后，明帝永平中使诸儒案古文，依图书，始复造衮冕之服，至于今用之。
《谷梁传序》曰：一字之褒赏，逾华衮；片言之贬诛，深斧钺。
《六韬》曰：昔帝尧王天下，黼衣絓履不敝尽不更为也。
《傅子》曰：魏明帝疑三公衮冕之服似天子，减其彩章。
《陈留风俗传》曰：襄邑县南有涣水，有睢水。传曰："睢涣之水出文章。"故有黼黻藻锦，日月华虫，以奉天子宗庙御服焉。
○𫜁衣
《释名》曰：𫜁雉，山雉也。𫜁，憋(并列切。)也，性急，憋不可生，必自煞。故画其形于衣，以象人执耿介之节也。
《周礼·春官上·司服》曰：王之吉服，享先公，享射𫜁冕。(郑玄曰：先公，谓后稷之后也。飨射，飨食及与诸侯射也。𫜁，画以雉也。)
《三礼图》曰：𫜁冕服者，王祭先公及享射之服也。以朝天子助祭，玄衣𫄸裳，以华虫火宗彝三章画以为绩裳，藻粉米黼黻四章黹(步里切。)以为绣，凡七章。
○毳衣
《释名》曰：毳，芮也。画藻文于衣，象水草之毳芮，温暖而洁也。
《诗》曰：大车槛槛，毳衣如菼。(毳衣，大夫之服。菼，骓也，芦之初生者也。古者天子大夫服毳冕以巡行。)大车啍々，(他昆切。)毳衣如𫞩。(𫞩，赪颜也。音门。)
《周礼·春官上·司服》曰：王之吉服，祀四望山川则毳冕。(郑玄曰：毳衣三章，袁之章也。)
《三礼图》曰：毳冕，王祀四望山川服也。子男服以朝天子。
○𫄨衣
《周礼·春官上·司服》曰：王之吉服，祭社稷五祀则𫄨冕。(郑玄曰：𫄨或作绣，字之误也。绣刺粉米无画也。)
○玄衣
《诗》曰：《缁衣》，美武公之德。父子并为周司徒，善于其职，国人宜之。缁衣之宜兮，敝予又改为兮。(缁衣，黑色，上卿听朝之正服也。)
《周礼·春官上·司服》曰：王之吉服，祭群小祀玄冕。(郑玄曰：群小祀林泽，坟衍四方，百物之属也。玄者，衣无文，袁刺黻而己。凡冕服，玄天绣衣也。)
《礼·玉藻》曰：天子玄端而朝日于东门之外。(郑玄曰：端当为冕字之误，朝日，春分时也。)
《魏台访议》曰：礼，天子大夫玄冕而执雁。今秩中二千石、六百石者可使玄冕而执雁。
○袆衣
《释名》曰：王后之上服曰袆衣，画翚雉之文于衣也。伊洛而西，雉青质，五色备，曰翚也。
《周礼·天官下·内司服》曰：内司服掌王后之六服、袆衣。(王后之服，刻缯为翚之形，而彩画之，缀于衣。从王祭先王，则袆衣也。)
《礼·明堂位》曰：夫人副袆，立于房中。(郑玄曰：副，首饰也。今之步摇是也。《周礼》追师掌王后之首服为副。袆，王后之上服也，惟鲁及王者之后夫人服之。诸侯夫人自褕翟而下也。)
又曰：《祭义》曰："岁既单，世妇献茧于夫人，夫人副祎而授之。"
董巴《汉与服志》曰：太皇太后入庙，服绀上皂下，后诖薯，服白上皂下，皆深衣制。(徐广云：深衣，即单衣。)公卿、列侯、中二千石夫人入庙佐祭者服皂绢上下，皆深衣制。
《穆天子传》曰：吉日戊午，天子大服冕袆，(冕，冠；袆，衣，王后之上服。今帝服之，未也。)授河宗壁。
○褕狄
《释名》曰：摇翟，画鸡雉之文于衣也。江淮而南，雉素质，五彩皆备成章。
《周礼·天官下·内司服》曰：内司服掌王后之六服、褕狄。(郑玄曰：褕狄，阙翟画羽饰也。玄谓褕狄，青也。)
《三礼六服图》曰：褕翟，王后从王祭先公之服也。侯伯之夫人服以从君祭宗庙。
○阙翟
《释名》曰：阙翟，翦阙缯为翟雉形以缀衣也。
《诗曰》：委委蛇蛇，象服是宜。(义曰：象服者，谓褕狄、阙狄也。)
《周礼·天官下·内司服》曰：内司服掌王后之六服、阙狄。(郑司农曰：褕狄，阙狄画羽饰也。郑玄曰：阙狄，刻而不画者也。此三者皆祭服。玄谓今世有袿衣者，盖三狄之遗象也，以椎次其色，阙狄，赤也。)
《三礼六服图》曰：阙翟，王后从祭群小祀服也。亦子男夫人以从君祭宗庙。
○鞠衣
《释名》曰：鞠衣，如菊花色也。
《周礼·天官下·内司服》曰：内司服掌王后六服，鞠衣。(郑司农曰：鞠衣，黄桑服也。色如鞠座，像桑叶始生。)
《三礼六服图》曰：鞠衣，王后桑之服也。孤之妻服以从助君祭。
董巴《汉与服志》曰：太皇太后、皇太后蚕服青上缥下，深衣制。贵人助蚕，服纯缥上下，深衣制。公卿、列侯、中二千石夫人助蚕，服缥绢上下，深衣制。自二千石夫人己上至皇后，皆以蚕衣为朝服。
徐广《与服杂注》曰：晋先蚕仪注，皇后衣纯青之衣，特进卿世妇、二千石命妇，助蚕则青绢上下。
○展衣
《周礼·天官下》内司服，掌王后之六服、展衣。(展衣，白衣。)
《三礼六服图》曰：展衣，王后以礼见王及宾客之服也。卿大夫之撇馛从助君祭。
《释名》曰：襢，(展字或作此。)坦也，坦然正白，无文彩也。
○褖衣(通贯反)
《释名》曰：褖衣，褖然黑色也。
《诗·邶·柏舟褖衣》曰：褖兮衣兮，褖衣黄里。(褖，间色；黄，正色。义云：褖兮衣兮，褖衣自有礼制也。诸侯大夫祭服之下，鞠衣为上，展衣次之。众妾亦有贵贱之等服，鞠衣黄，展衣白，褖衣黑。皆以素线为里，非其制，故以勇躬上僣焉。)褖兮衣兮，褖衣黄裳。(义云：妇人之服不殊，衣裳同色。今衣黑裳黄，喻乱嫡戟之礼也。)
《周礼·天官下·内司服》曰：内司服掌王后六服，褖衣素纱。(褖衣，御于王者之服也，亦似燕居。君子之褖衣黑，则是以黑也。)
○袗衣
《三礼图》曰：傅母，婚礼从者袗衣，古者傅母选无夫与子而老贱、晓习妇道者，使之应对也。
○朱衣
应劭《汉官仪》曰：虎贲中郎衣纱縠单衣。(《续汉志》同。晋令绛纱谷。)
《东观汉记》曰：光武起义，衣绛单衣、赤帻。初，伯升之起，诸家子弟皆曰："伯升煞我。"及见上绛衣大冠，乃惊曰："谨厚者。"亦复为之。
《晋义熙起居注》曰：安帝自荆州至新亭，诏曰："诸侍官戎行之时不备朱服。"悉令袴褶从也。
《宋元嘉起居注》曰：治书侍御史朱兴启弹朝请向腾之，坐同僚会故员外散骑侍郎杨珍之丧，侍兵唱，变服然后唱，众官下陪位，而腾之着单衣在朱衣上，于礼有亏，请免所居官，诏"可"。
《齐书》曰：吕安国为右卫将军，加给事中，后改封湘乡侯。武帝即位，累迁光禄大夫，加散骑常侍。安国欣有文授，谓其子曰："汝后勿袴褶驱使单衣，犹恨不称，当为朱官也。"
《神异经》曰：西荒有一人，不读五经而意合，不观天文而心通，不诵礼律而精当。天赐其衣，男朱衣缟带委貌冠，女碧衣、戴金胜，皆无缝。
《墨子》曰：楚庄王绛衣博袍。
《语林》曰：何平叔面绝白。魏文帝疑其着粉，夏日唤与热饼，既啖，大汗出。以朱衣自拭，色转皎然，时帝始信之。
班彪《便宜事》曰：可选师傅将相子孙有行、好学者以备绛衣舍人。
班固《与窦宪笺》曰：将军哀怜，赐固手迹。告以中军宜鲜明，乃赐以瑇瑁簪，绛纱单衣。
