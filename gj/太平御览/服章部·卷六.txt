○衣
《白虎通》曰：衣者，隐也，裳者，障也，所以隐形自鄣蔽也。
《释名》曰：衣者，依也，人所依以庇寒暑也。
《尔雅》曰：衣〈流中"氵改礻〉(音旒)谓之衤皃。(音霓，衣褄也。齐人谓之褗。或曰：袿衣之饰也。黼领谓之襮。绣刺黼文以褗领也。襮音博。)缘谓之纯。(衣绿饰也。)袕谓之褮。(衣开孔也。袕音穴。褮音褮。)衣皆谓之襟。(交领。)衱(居业切)谓之裾(衣后据也。)衿谓之袸。(辞见切，衣小带也。)珮衿谓之褑。(珮玉之带上属。)执衽谓之结。(持衣上笈。)衱衽谓之襭々。(音〈木颉〉，极衣上笈于带。)衣蔽前谓之襜。(今蔽膝也。)妇人之祎谓之缡緌也。(即今之香缨也。祎邪交络带系于体，因名为祎。緌，系也。)裳削幅谓之纀。(蒲木切。削煞其幅深衣衣裳。)
《世本》曰：胡曹作衣。(宗里注曰：黄帝臣也。)
《易》曰：黄帝尧舜垂衣裳而天下治，盖取诸乾坤。(上衣下裳，乾坤之象。)
又曰：讼卦上九，或锡之鞶带，终朝三褫之，《象》曰：以讼授服，亦不足敬也。
《书》曰：予欲观古人之象，日月星辰、山龙华虫，作会宗彝、藻火粉米、黼黻𫄨绣，以五彩彰施于五色，作服汝明。
又《说命》曰：惟衣裳在笥。
《礼》曰：夫为人子者，父母存衣冠不纯素，孤子当室，衣冠不纯彩。(纯，缘。)
又曰：季康之母死，陈亵衣。(亵衣，非上服。)敬姜曰："妇人不饰不敢见舅姑。将有四方之宾来，亵衣何为陈于斯？"命撤之。
又曰：孔子曰："昔先王未有火化，食草木之实，鸟兽之肉，饮其血，茹其毛，未有丝麻，衣其羽皮。后圣有作，治其丝麻以为布帛。"
又曰：朝玄端，夕深衣。深衣三袪，(谓大夫士也，袪尺二寸。)缝齐倍要，衽当旁袂，可以回肘。长中继掩尺，袷二寸、袪尺二寸，缘广寸半。以帛里布，非礼也。士不衣织，无君者不贰彩，衣正色、裳间色，非列彩不入公门，振𫄨纮不入公门，振裘不入公门，袭裘不入公门。纩为茧，缊为袍，禅为网，帛为褶。
又《缁衣》曰：子曰："长民者衣服不贰，从容有常，以齐其民，则民德归一。"
《左传》曰：衮冕黼珽，(黼，韦韡以蔽膝也。珽，玉笏也。)带裳幅舄，(带，革带也。衣下曰裳。幅，今之行膝者。舄，屦履。)衡紞纮𫄧，(衡，持冠者。紞，冠之垂者。纮，缨从下而上者。𫄧，冠上覆。)昭其度也，藻率鞞鞛，(藻率，以韦为之，所以籍玉。鞞，珮刀上饰，鞛，下饰。)鞶厉游缨，(鞶，绅带也，一名大带。厉，士带之垂者。游，旌旗之游。缨，在马应前。)昭其文也。
子曰：狄人伐卫，卫懿公与石祁子玦，与宁庄子矢，使守曰："以此赞国，择利而为之。"与夫人绣衣，曰："听于二子。"(取其文章顺序。)
又曰：栾武子曰："若敖、蚡冒，筚路蓝缕以启山林。"(若敖、蚡冒，楚之先君。荜路，柴本；蓝缕，弊衣也。)
又曰：吴季札聘于郑，见子产，如旧相识，与之缟带，子产献纻衣焉。
《诗》曰：硕人其颀，衣锦褧衣。(褧，单也。尚以禅衣，谓其文之大着。)
又曰：缟衣綦巾，聊乐我员。
又曰：蜉蝣之羽，衣裳楚楚。蜉蝣之翼，彩彩衣服，蜉蝣掘阅，麻衣如雪。
又曰：青青子衿，悠悠我心。(音衿，青领也，学子之所服。)
又曰：山有枢，隰有榆。子有衣裳，弗曳弗娄。
又曰：《缁衣》，美郑武公也。缁衣之宜兮，敝予又改为兮。缁衣之好兮，敝予又改造兮。缁衣之席兮，敝予冠又改作兮。
又曰：衣锦褧衣，裳锦褧裳。
又，岂曰尾骭七兮，不如子之衣，安且吉兮。岂曰尾骭六兮，不如子之衣，安且燠兮。
又曰：岂曰尾骭？与子同袍。岂曰尾骭？与子同泽。岂曰尾骭？与子同裳。
又曰：君子至止，黻衣绣裳。
又曰：七月流火，九月授衣。一之日觱发，二之日栗烈。尾骭无褐，何以卒岁？
《史记》曰：文帝衣弋绨，所幸慎夫人，令衣不得曳地。
《汉书》曰：齐国有三服之官，春献冠帻，纵为首服，纨素为冬服，轻绡为夏服。
又曰：韩信既平齐，项羽使武涉说信背汉归楚。信曰："臣事项王，官不过郎中，位不过执戟。汉王我上将军印，授我兵数万，解衣衣我，推食食我。夫人深亲信我，我背之不祥，虽死不易，幸为信谢项王。"
又曰：武帝末，郡国贼盗群起。暴胜之为直指使者，衣绣衣，持斧捕之。
又曰：朱博为琅琊太守，敕官属多作褒衣大袑，不中节度，自令掾吏，令去地三寸。
又曰：帝赐南粤王他上笠五十衣、中褚三十衣、下褚二十衣。(以锦装衣曰褚。上中下者，绵之多少厚薄差。)
又曰：江充初召见犬台宫，自请愿以所常被服冠见上，上许之。充衣纱縠单衣，曲裾后垂交输，(如淳曰：交输，割正幅，使一头狭，状若燕尾，垂之两旁，见于后也。)冠禅𫄥步摇冠，飞翮之缨，(服虔曰：冠禅𫄥，故行则摇，以鸟羽作缨也。)容貌术壮。帝望而异之，谓左右曰："燕赵固多奇士。"
又曰：隽不疑珮环玦、褒衣博带，盛服至门下，谒暴胜之。
又曰：王吉字子阳，好车马衣服，自奉养，极为鲜明，而迁徙所载，不过囊衣，天下服其廉而怪其奢。世传子阳能作黄金。
《后汉书》曰：更始时授官爵，皆群小贾竖，膳夫庖人多着绣而衣锦袴、襜褕、诸于，骂詈道中。时智者见之，以为服之不中身之灾也。(《汉书音义》曰：诸于，大掖衣也。如妇人之袿衣。扬雄《方言》曰：襜褕，其短者。自关之西谓之衤充衤屈。郭璞注曰：俗名礻屈衤夜。据此即是诸于上加绣衤屈，如今之半臂也。衤充音充。衤屈音屈。)
又曰：光武见来歙，大欢，即解衣以衣之。
又曰：祭遵为人廉约，家无私财。常衣韦袴，寝布被，夫人裳不加缘。
又曰：祭彤在辽东几三十年，衣无兼副。显宗美其清约，赐之衣被什物，无不悉备。
又曰：耿恭自疏勒回，衣屦穿决，形容枯槁。
又曰：东平宪王苍侍肃宗，享卫士于南宫，因从皇太后周行掖庭池，阅阴太后旧时器服，怆然动容。乃命留五时衣各一袭。(五时衣，谓春青、夏朱、季夏黄、秋白、冬黑也。衣单复具白袭。)及常所御衣合五十箧，馀悉分布诸王、公主及子孙在京师者各有差，特赐苍及琅邪王京书，曰："间享卫士于南宫，因阅视旧时衣物。惟王有孝友之德，今送光烈皇后假髻、帛各一及衣一箧，可时奉瞻，以慰《凯风》《寒泉》之思。又欲令后生子孙得见先后衣服之制。"
又曰：明德马后身长七尺二寸，方口美发，能诵《易》，好读《春秋》，常衣大练，裾不加缘。(大练，大帛也。杜预注《左传》曰：大帛，厚缯也。)朔望诸姬主朝请，望见后袍衣疏粗，反以为绮縠，就视乃笑。后辞曰："此缯特宜深色，故用之耳。"六宫莫不叹息。
谢承《后汉书》曰：袁忠乘舡戴笠诣王朗，见郎左右僮皆着青绛彩衣，非其奢丽，即辞疾发而退也。
又曰：郭贺拜荆州刺史，有殊政。显鬃刹狩，到南阳，特见嗟叹，赐以三公之服，黼黻冕旒。敕行部去幨帏，令百姓见其容服，以彰有德。
《魏志》曰：文帝诏曰："三世长者知被服，五世长者知饮食。"此言被服、饮食难晓也。
又曰：明帝征管宁为光禄勋，辞不就。诏问青州刺史程喜："宁守节高乎？审疾尫顿耶？"喜氏言："宁恒着皂帽、布襦袴、布裙，时单复出入闺庭。能自拄杖，不须扶持。四时祭祀，辄自力强，改加衣服，着絮巾。故在辽东所，有白布单衣，亲荐馈馔，跪拜成礼。"
《魏略》曰：文昭甄后以汉光和五年十二月丁酉生。每寝寐家中，仿佛见有人持平衣覆其上者，常共怪之。
《魏氏春秋》曰：王允为吏部郎中，选郡守。明帝疑其所用非次，召入，将加罪。允妻阮出谓曰："明主可以理夺，难以情求。"允颔之而入。帝怒诘之，允对曰："某郡太守虽限满，文书先至，年限在后，月限在前。"帝取事视之，乃释遣出，望其衣败，曰："清吏也。"
《吴书》曰：孙权每赐周瑜衣，寒暑皆百领，诸将皆不及。
《晋书》曰：石崇以奢豪矜物，厕常有十馀婢列侍，置香粉。有客如厕，皆易新衣而出。客多羞脱故，而王敦脱故着新，意气无怍。婢相谓曰："此必能作贼。"
又曰：高士郭文，字文举，河内轵人也。洛阳陷，奔吴，居大辟山，恒着鹿裘葛巾。馀杭令顾飏与葛洪造之。飏使致韦衣，不纳，使置室中，乃烂于内，竟不服用。
王隐《晋书》曰：董威辇，不知何许人。忽见洛阳，止宿白社。于市得残缯，辄结以为衣，号曰"百结衣"。
《宋书》曰：沈庆之领队防东掖门。刘湛被收之夕，上开门召庆之，庆之戎服履韎缚袴入。上见而惊曰："卿何意乃尔急装？"庆之曰："夜半唤队主，不容换服。"
又曰：明帝体肥憎风，夏月常着小皮衣。
又曰：明帝疾，召窦哄回入。帝坐帐中流涕曰："吾近危笃，故召卿，欲使着黄罗(来可切。)耳。"指床头大函曰："文书皆函，得不复开。"彦回亦悲不自胜。黄罗，乳母服也。
又曰：范晔性精微，有思致，触类多善。衣裳器服，莫不增损制度，世人皆法学之。
又曰：江湛字微深，为吏部尚书。家甚贫，不营财利，饷馈盈门，一无所授，无兼衣馀食。尝为上所召，遇浣衣，称疾经日，衣成然后起。
又曰：谢超宗为义兴太守，升明二年，公事免，诣东府门，自通。其日风寒，高帝谓四座曰："此客至，使人不衣自暖矣。"
《齐书》曰：宋元嘉制：诸主入斋合，得自服裾帽见人主。惟出太极，西厢乃备朝衣，车驾幸其弟，乃白服、乌纱帽，以侍宴焉。至于衣服制度，动皆陈启，事无专制。
又曰：高帝即位后，手诏赐张融衣，曰："见卿衣服粗故，诚乃素怀有本。交尔蓝缕，亦亏朝望。今送一通故衣，意谓虽故乃胜新也。是吾所着，己令裁减，称卿之体。并履一量。"
又曰：陶弘景，永明十年脱朝服，挂神武门，上表辞禄，诏许之。
又曰：王思远立身简洁。诸客诣己者，觇知衣服垢秽，不前。形仪新楚乃与促膝。虽然，及去之后，犹令二人交帚拂其坐处。
又曰：王琨性俭约。景和中，讨义阳王昶。六军诫严，应须紫服，左右欲营办。琨曰："元嘉初征谢晦，有紫衣在匣，不须更制。"检取，果得焉。
《梁书》曰：到溉性率俭，不好声色，庭室单床，旁无姬侍，冠履十年一易，朝服或至穿补。
又曰：波斯国婚姻法：一聘财讫，女婿将数十人迎妇。婿着金綎锦袴，戴天冠，妇亦如之。
又曰：新罗呼其冠曰遗子礼，襦曰尉解，袴曰柯半，靴曰洗。百济呼帽曰冠，襦曰复衫，袴曰裈。
又曰：侦秤，(音盛)稷之子也。稷初为剡令，至嵊亭生之，因名嵊，字四山。少敦孝行，年三十馀犹班衣授稷杖，动至数百，收泪欢然。
又曰：胡緭(胡贵切)随陈伯之入魏，时元会，緭戏为诗曰：帽上着笼冠，袴上着朱衣。不知是今是，不知非昔非。"
《南史》曰：何敬容为吏部尚书、侍中、领太子中庶子。敬容身长八尺，白皙，美须眉，性矜庄，衣冠鲜丽。武帝衣必浣衣而左右衣必须洁。尝有侍臣衣带卷折，帝怒曰："卿衣带如绳，欲何所缚？"敬容希旨，故益鲜明。常以胶清刷须，衣裳不整，伏床熨之，或暑月，背为之焦。
又曰：任昉有子东里、西华、南容、北叟。西华冬月著葛帔、练裙。(事具《交友部》。)
又曰：任昉为义兴太守，友人彭城到溉，弟洽从昉共为山泽游。及被代登舟，止有绢七匹，米五石。至都尾骭，镇军将军沈约遗裾衫迎之。
《后魏书》曰：乐浪王万寿孙忠，明帝时位太常少卿。孝武帝泛舟天泉池，命宗室诸王陪宴。忠愚而无智，性好衣服，着红罗襦，绣作领，碧纳袴，锦为缘。帝谓曰："朝廷衣冠应有常式，何为着百戏衣？"忠曰："臣少来所爱，情存绮罗。歌衣舞服，是臣所愿。"帝曰："人之无良，乃至此乎！"
又曰：胡叟于高允馆，见中书侍郎李璨被服华靡，叟贫老衣褐，璨颇忽之。叟谓曰："老子今若相脱体上袴癫骭帽，君欲作何许也？"讥其惟假盛服，璨惕然失色。
又曰：文宣囚元韶，幽于京畿地牢。绝食，啗衣袖而死。
《北齐书》曰：尔朱敝字干罗。彦伯之诛，敝小，随母养于宫中，年十二。敝自窦走，至大街见童儿群戏。敞解所着绮罗金翠服易衣而遁。追骑至，不识敝，便执绮衣儿，比究问，知非。会日己暮，由是免。
《陈书》曰：徐陵为吏部尚书，精简人物，搢绅之士皆向慕焉。陈暄以玉帽簪插髻，红丝布裹头，袍拂踝，靴至膝，不陈爵里，直上陵坐。陵不知识，命吏持下。暄徐步而出，举止自若，竟无怍容。作书谤陵，陵甚病之。
《隋书》曰：齐后主于苑内作贫儿村，亲衣蓝缕之服而行乞其间，以为笑乐。多令人服乌衣以相执缚。后主果为周所，败被虏困至以卖烛为业。
《唐书》曰：太宗诏冠冕制度，己备令文，寻常服饰，未为差等。于是三品己上服紫，四品己上服绯，六品、七品以绿，八品、九品以青。妇人从夫之色，仍通服黄。
又曰：杨妃宠爱特甚。宫中主贵妃刺绣者七百人，杨益及诸戚里每岁进衣服，布之于庭，光夺人目。
又曰：肃宗性节俭。尝出衣袖示近臣曰："此衣己三浣矣。"
又曰：贞元六年，德宗初赐节度观察使新制时服。尚方织作呈阅所宜，上曰："顷来赐衣，文彩不恒，非制也。朕今思之，节度使以雕衔绶带，取武毅以靖封内；观察使以雁衔威仪委，(威仪委，瑞草也。)取其行列有序，牧人有威仪也。"
又曰：文宗朝淮南节度使李德裕奏："比以妇人，长裾大袖，朝廷制度，尚未颁行，微臣之分，合副天心。比闻闾阎之间，袖阔四尺，今令阔一尺五寸，裾曳四尺，今曳五寸。"初，延安公主以衣服逾制，附马窦浣得罪，德裕因而奏之。
《六韬》曰：武王伐纣，蒙乏衣投火而死。
《国语》曰：晋献公使太子申生伐东山，衣之偏裻之衣。
又《鲁语》曰：季文子相宣成，尾骭帛之妾，无食粟之马。仲孙它谏曰：(仲孙也，孟献子之子，子服也。)"子为上卿，妾不衣帛，马不食粟，人其以子为爱且不华国乎？"(爱郄也。)文子以告孟献子，献子囚之七日。(囚子服也。)自是子服之妾衣不过七升之布。
《春秋后语》曰：田文谓其父靖郭君曰："君下宫蹈绮縠之衣，而士不得短褐。"
又曰：赵襄子既灭智伯，智伯之臣豫让变姓名，入宫涂膊馛刺襄子，襄子觉而赦之。后让伏于桥下，襄子至桥，马惊，使视之，复得让。襄子叹曰："豫让之为智伯，名既成矣。寡人赦子，名亦足矣。子自为计，寡人不释子矣。"让曰："臣固伏诛，愿得君之衣而击之。"于是襄子义之，脱付身之衣以与之。让拔剑三跃，呼而击之，曰："吾可以下报智伯矣。"遂伏剑而死。
《汉杂事》曰：高祖时，大谒者臣章授诏长乐宫，令群臣议天子所衣服以安天下。谒者赵尧举春，李舜举夏，倪汤举秋，贡禹举冬，四人各职一时。制曰："可。"举者以各举一时之事白之，五服衣始于此。
董巴《汉与服志》曰：上古穴居衣毛，未有制度。后世圣人易之以丝麻，观翚翟之文，荣华之色，乃染帛以效之，始作五彩，成以为服，凡十二章。
《庄子》曰：庄子衣大布之衣而过魏王。魏王曰："何先生之惫耶？"庄子曰："士有道德不能行，惫也。衣敝履穿贫也，非惫也。"
《商君书》曰：上世之人，衣不暖肤，食不满腹。
《孙卿子》曰：子夏家贫，衣若悬鹑。人曰："子何不仕？"曰："诸侯之骄我者，吾不为臣。大夫骄我者，吾不复见。"
《尹文子》曰：昔晋国苦奢，文公以俭矫之，乃衣不重帛，食不兼肉。无几时，国人皆大布之衣，脱粟之饭。
《韩子》曰：胩婴相齐，妻不衣帛，马不食粟。
又曰：齐桓公好服紫，国人尽服之，公患之。管仲曰："君谓左右甚恶紫臭。"于是三日，境内莫有紫衣者。
又曰：杨朱之弟杨布衣素衣而出，天雨缁衣而反，其狗吠之。布恐，将击之。朱曰："使汝狗白而往，黑而来，能不怪哉？"(事具《狗门》。)
《墨子》曰：古之人未知衣服之制，故圣人作之。冬则绢帛，轻且温，夏则𫄨绤，清且凉。所以适身体、和肌肤也。
又曰：晋文公好士之恶衣，故文公之臣皆牂羊之裳，韦以为带。
《吕氏春秋》曰：戎夷违齐如鲁，天大寒，而后与门弟子一人宿于郭外，寒愈急。谓其弟子曰："子与我衣，我活；我与子衣，子活。我国士也，为天子惜死；子不肖也，不足爱。子与我衣？"弟子曰："夫不肖之人安能与国士衣哉？"戎夷解衣与弟子，夜半而死，弟子遂活。
《淮南子》曰：林类荣启期，衣若悬蓑。
《说苑》曰：齐林既者衣苇朝景公，公曰："何忽服小人衣耶？"林既曰："衣狗裘者，不必羊鸣。今君衣狐裘，音能不狐乎？"
又曰：魏文侯封太子击于中山，三年使不往来。舍人赵仓唐奉使，文侯问："子之君长大孰与寡人？"仓唐曰："君赐之外府之衣则能胜之。"文侯遣仓唐赐太子衣一袭，令仓唐鸡鸣时至。太子迎，拜赐。发箧，衣尽颠倒。太子趣具驾，曰："赐之衣非以为寒也，欲召击。知无谁与谋，故遣子以衣。"《诗》曰："东方未明，颠倒衣裳。颠之倒之，自公召之。"(事具《奉使门》。)
《盐铁论》曰：古者庶人老篌而后衣丝，其馀则麻枲而己。
《拾遗录》曰：宋景公之时悬四时衣，春夏以珠玉为饰，秋冬以翡翠为温。
又曰：礼敬国，其俗，人年三百岁而织芳茅以为衣，盖《尚书》云"岛夷卉服"之类也。
又曰：任未年十四，好学，观书有合意处，则题其衣裳及掌里，以记其事。门徒悦其亲骚，更以静衣易之。
又曰：太始元年，魏帝为陈留王之岁，有频斯国人来朝，以五色玉为衣，如今之铠。
又曰：天汉三年，渠搜国之西有折沦国，其俗淳和，人寿三百岁。有大木，一树千寻，若经此木下，皆不死不病。或有泛海绳山来会其国，缀草毛为绳，网其衣如今之罗纨也。至元狩六年，献网衣一袭，帝焚于军斡之道--恐后人征求此物，故烧之--烟如金石之气。
又曰：员峤山南有池移国，人长三尺，寿万岁。茅为衣，衣服皆长裾大袖，因风以升烟霞，若鸟用羽毛也。
《锺会母传》曰：夫人幼少，衣不过青绀。
《世说》曰：齐王冏为大司马辅政，嵇绍为侍中，诣冏咨事。冏召葛旟、董艾等共论时宜。旟等白冏曰："稽侍中善于丝竹，公可能操之。"遂进乐器，绍推却不授。冏曰："今共为欢，何为却耶？"绍曰："公协辅皇室，令作事可法。绍虽职卑，忝备常伯。岂可以先王之服，为伶人之业ｈ囫逼高命，不敢有辞，当释冠冕，袭私服，此绍之心。"旟等不自得而退。
又曰：桓车骑不好着新衣，浴讫，妇故送新衣。车骑大怒，催使将去，妇便执还，传语云："衣不经新，何由而故？"桓大笑而着之。
又阮宣子论鬼神有无。或以人死有鬼，阮子独以为无，曰："今见者云着生时衣服。若人死有鬼，衣服亦有鬼乎？"
《孝子传》曰：老莱子年七十，父母犹在，莱子常服班襕衣，为婴儿戏。
《曹肇传》曰：明帝宠爱肇。与帝戏，赌衣服，有所获，辄入御帐服之，遥出。亲狎如此。
《襄阳耆旧记》曰：王昌字公伯，为东平相散骑常侍，早卒，妇是任城王曹子大女。昌弟式，字公仪，为渡辽将军长史，妇是尚书令桓阶女。昌母聪明，有典教。二妇入门，皆令变服，下车，不得逾侈。后阶子嘉尚魏主，欲金缕衣见式妇，嘉止之，曰："其遄芟固，不听善耳，不须持往犯人家法。"
《列仙传》曰：道士徐延年，平阳人也，见人持新黄虏骭，云延年五百。夜半，夜明如昼，从五亿万人登仙也。
古艳歌曰：茕茕白兔，东走西顾。衣不如新，人不如故。
《离骚》屈原曰：新沐丈必弹冠，新浴丈必振衣。
