○豕
《尔雅》曰：豕，猪。(江东呼为犭希。)〈隋中"阝改豕"〉，豮。(〈隋中"阝改豕"〉，羊箠反。俗呼小豮猪为〈隋中"阝改豕"〉子也。)幺，幼。(最后生者，俗呼为么豚。)奏者〈才昷〉。(音温。今〈才区〉猪短头，皮理腠蹙也。)豕生三𫎆，(音宗)二师一特。所寝，橧。(疾陵切。)四蹄皆白，豥。(音该)其迹，刻。绝有力，〈豕厄〉。(音厄。豕高五尺者。)牝豝。彘五尺为豝。(大豕为〈豕厄〉。今渔阳呼猪大者为〈豕厄〉也。)
《说文》曰：縠，(许卜切。)小豚也。豯，豚生三月。𫎆(子公切。)豚生六月也。或曰：一赎曰𫎆。豝，牝豕。豮，〈豕夷〉也。豜，(公妍切。)三岁豕。豭，牡豕也。〈豕隋〉，豮也。豛，(音役。)大谷名猪曰豛。豷，(于丽切。)豕息也。豢，以谷圈养豕也。
何承天《纂文》曰：梁州以豕为〈豕聂〉，(之涉切。)河南谓之彘，吴楚谓之犭希。(火岂切。)渔阳以大猪为豝，齐徐以小猪为〈豕聚〉。(叱主切。)〈豕觅〉，(音觅)白豕黑头也。豱，豕奏毛也。
《方言》曰：猪，燕、朝鲜之间谓之豭，关东谓之彘，或谓之豕，南楚谓之犭希。其子或谓之豚，或谓之豯，(音奚)吴扬之间谓掷觏子。
《春秋说题辞》曰：斗星时散精为彘，四月生应天理。
崔豹《古今注》曰：猪一名长喙，一名参军。
《易·说卦》曰：坎为豕。
又《睽卦》曰：上九，睽孤，见豕负途，载鬼一车。
又《大畜》曰：六五，豮豕之牙，吉。
又《姤卦》曰：初六，系于讲铪尼，贞吉。有攸往，见凶。嬴豕孚踯躅。
《礼记·曲礼下》曰：凡祭，豕曰刚鬛，豚曰腯肥。
又曰：士无故不杀犬豕。
又《月令》曰：孟夏，农乃登麦，天子以彘常麦。
又《王制》曰：秋荐黍以豚。
又《礼器》曰：胩平仲祭其先人，豚肩不掩豆。
又《内则》曰：豕望视而交睫，腥。(望视，远视也。腥，当为星。星，肉如米者。)
《论语》曰：阳货欲见孔子，孔子不见，馈孔子豚。
《诗·国风·驺虞》曰：彼茁者葭，一发五豝。(豕牝曰豝。)
又曰：彼茁者蓬，一发五𫎆。(一赎曰𫎆。《笺》云：豕三岁曰𫎆。)
又《鱼藻·崭崭之石》曰：有豕白蹄，烝涉波矣。
《左传·庄八年》曰：齐无知弑其君。十二月，齐侯游于姑棼，遂田于贝丘。见大豕，从者曰："公子彭生也。"公怒曰："彭生敢见！"射之，豕人立而啼。公惧，坠于车，伤足，丧屦。反，诛屦于徒人费，弗得，鞭之，见血。走出，遇贼于门，劫而束之。费曰："我奚御哉。"袒而示植党，信之。费请先入，伏公而出，斗，死于门中。石之纷如死于阶下。遂入，杀孟阳于床，曰："非君也，不类。"槛瀚之足于户下，遂杀之，而立无知。
又《昭七》曰：昔有仍氏生女乐正居，夔取之，生伯封。实有豕心，贪婪无厌，谓之封豕。
又曰：卫灵公夫人南子与宋朝通。卫太子使齐，过宋，宋野人以娄猪刺而歌之云："既定尔娄猪，盍归吾艾豭？"
《史记》曰：子路性鄙，好勇伉直，冠雄鸡，佩豭豚。
《汉书》曰：公孙弘，甾川人。少时为狱吏，有罪免，家贫，牧豕海上。
又曰：郅都，景帝时为郎。常从入上林，贾姬在厕，野彘入厕。上目召都，都不行。上欲自持兵救贾姬，都谏之，乃止。彘亦不伤贾姬。
又曰：燕刺王旦将作乱，厕中群豕出，坏太官灶。
《东观汉记》曰：承宫字少子，琅琊人。少孤，年八岁，人令牧豕。乡里徐子盛明《春秋经》，授诸生数百人。宫过其庐下，见诸生讲诵，好之，因弃猪而听经。猪主怪不还，行索见宫，欲笞。门下生共禁止，因留精舍门下拾薪执苦。数年遂通经。
又曰：朱浮与彭宠书，责之曰："伯通自伐，以功为高天下。往时辽东有豕生子白头，异而献之。行至河东，见群豕皆白，怀惭而还。若以子功论于朝廷，则为辽东豕也。"
《续汉书》曰：曹萌字玄伟，以仁厚称。邻人有亡豕者，与萌豕相类，诣门认之，萌不与争。后所亡豕自还，其主大惭，送所认豕，辞谢萌，萌笑而受之。
袁山松《汉纪》曰：吴祐放猪于长垣泽中，诵经而行，遇父故人，谓之曰："子二千石，子掉鞭而诵经，行吟于泽畔，纵子无耻，奈君父何？"祐守志如初。与北海公沙穆游太学，资菔乏，变服为佣，祐赁使舂，遂为死交于杵臼之间。
张璠《汉纪》曰：莎车王杀于阗王。于阗大人都末出城见野豕，欲射之。豕乃语曰："无杀我，我为汝杀莎车将军。"都末异之，即与先共时莎车王。
谢承《后汉书》曰：朱穆字文玄，常养猪，猪有疾，使人卖之于市。语之曰："如售，当衷告买者，言病也。"卖猪者售，不言病，且直过多。穆怪其故，赍半直以还买猪者，买猪者辞不敢，穆弃钱而去。
《魏志》曰：挹娄国在夫馀东，常穴居土，气寒剧于夫馀。其俗好养猪，食其肉，衣其皮，冬以猪膏途身。
又曰：管辂常至郭恩家，碓上〈九鸟〉斗，谓恩曰："当有老人将豚一口从东候公舍，有小口伤，亦无所苦。"明日，果有亲知老翁携豚馈恩。恩射〈九鸟〉为馔，箭着小女子脚。举家惶怖，竟无所害。又有人失妇，使辂卜之，辂曰："君明日于路见担猪者，乃逐之。"行次，猪忽绳断，走入他舍，突破主人瓮。见其妇出看猪，遂擒之。
《晋书》曰：阮咸至宗人间共集，不用备劈斟酌，以大瓮盛酒，团坐相向，大酌更饮。时有群豕来饮其酒，咸直接去其上，便共饮之。
又曰：愍怀太子常从帝观豕牢，言于帝曰："豕甚肥，何不杀以享士而使久费五谷？"帝嘉其意，即使亨之，因抚蒲俺谓廷尉傅祗曰："杆儿当兴我家。"
又曰：韩友字景先，庐江龙舒人也。龙舒长邓林父础积年，垂死。友为筮，使画作野猪，著卧处屏风上。因是遂差。
又曰：吕光死，其子纂立。有猪生子，一身三头。又有龙出纠晷，蟠于殿前。纂以为美瑞，罗什独以为灾。俄而吕超杀蛛。
又曰：刘聪时，豕着进贤冠升聪殿，与犬斗。
《北史》曰：陆逞累除京兆尹。郡界有豕生数子，鞠挟而死。其家又有豮豕，遂乳养之，诸豚赖之以活。时以逞仁政所致。
皇甫谧《高士传》曰：孙期字仲彧，济阴人。与诸生讲《京氏易》、《古文尚书》。家贫，事母至孝，牧豕于大泽中，以奉养焉。远人从其学者，皆执经垄畔以追之。里落化其仁让。黄巾贼起，过期里陌，相约不能犯孙先生舍。郡举方正，遣吏赍羊、酒请期。期驱豕入草，不顾也。
《三辅决录》曰：五门子孙，凡民之伍。(马氏兄弟五人，共居此地，作客舍，养猪卖豚。故民谓之曰：苑中三公，钜下二卿，五门嚄々，但闻豚声。)
《董正别传》曰：司马徽字德操，时人呼为水镜。常有人妄认徽猪，徽便推与之。后数日，亡猪者以猪还徽，乃叩头谢自责，徽又厚谢。
《华阳国志》曰：何随字季业，清廉退让。常有屠者牵猪过随门，索断失之，强认随溷中猪，随牵与之。屠人寻自得亡者，还随，随以与之。
《越绝书》曰：鸡山豕山者，勾践以畜鸡豕，将伐吴，以食死士也。
《墨子》曰：孔子穷于陈蔡之间，藜蒸不糂。(桑感切。)子路烹豚，孔子不问肉所从来而食之。
《符子》曰：朔人献燕昭王以大豕，曰："养奚若？"使曰："豕也。非大圊不居，非人便不珍，今年百二十矣，人谓豕仙。"王乃命豕宰养。六十五年，大如沙坟，足如不胜其体。王异之，令衡官桥而量之，折十桥，豕不量。又命水官舟而量，其重千钧，其巨无用。燕相谓王曰："奚不飨之？"王乃命宰夫膳之。夕见梦于燕相曰："造化劳我以豕形，食我以人秽，吾患其生久矣。仗君之灵，得化吾生，始得为鲁津之伯。"燕相游貉谐津，有赤龟奉璧而献。(一云夜光珠。)
《孝经援神契》曰：彘水伏，故去脉。
《淮南子》曰：六九五十四，四主时，时主豕，故豚四月而生。
又曰：黄帝理天下，狗彘吐菽粟于路，无忿争之人。
《山海经》曰：猫大者，肉重千万斤。豪猪，如豕而白毛，毛大如笄而黑端。(郭璞症曰：猫，猪也，夹脾而有粗豪，长数尺，能以颈上毫射物。)
《博物志》曰：商丘子有养猪法，卜式有养猪羊法。
祖台之《志怪》曰：吴中有一士大夫，于都假还。至曲阿塘上，见一女子甚美，留其宿。士解臂金钤系挪帝，令暮更来。遂不至，使人求，都无此色。过猪圈，见一母猪臂上系金钤。
《养生要集》曰：白豕，白蹄青爪，不可食也。
《异物志》曰：郁林大猪，一蹄有四五甲，多膏。买者以铁椎刺其头，入七八寸，得赤肉，乃动。
习凿齿《襄阳耆旧传》曰：木兰桥者，今掷觏栏桥是也。
《山海经图·豪彘赞》曰：刚鬛之族，号曰豪犭希。毛如攒锥，中有激矢。
宋袁淑《大兰王九锡文》曰：太亥十年九月乙亥朔，十三日丁亥，北燕伯使使者豪犭希册命大兰王曰："咨！惟君禀太阴之沉精，摽群形于玄质。体肥腯而洪茂，长无心以游逸。资豢养于人主，虽无爵而有秩，此君之纯也。君昔封国殷商，号曰豕氏，叶隆当时，名垂于此，此君之美也。白蹄彰于周诗，涉波应乎隆像，歌咏垂于人口，经钦簇而流响，此君之德也。君相与野游，惟君为雄，顾群数百，自西徂东。俯喷沫则成雾，仰奋鬛则生风。猛毒必噬，有敌必攻。长驱直突，阵无全锋。此君之勇也。"
