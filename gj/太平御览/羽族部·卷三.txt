○鸾
《春秋玄命苞》曰：火离为鸾。
《春秋孔演图》曰：天子官守以贤举，则鸾在野。
《春秋运斗枢》曰：天枢得，则鸾鸟集。
《诗含神雾》曰：王者，德化充塞，照洞八冥，则鸾臻。
《尚书中候》曰：昔者轩提像，鸾鸟来仪。
又曰：周公归政于成王，太平制礼，鸾鸟见。
《孝经援神契》曰：德至鸟兽，则鸾鸟舞。
谢承《后汉书》曰：方储，字圣明。幼丧父，事母。母终，日自负土成坟，种奇树千株，鸾鸟栖其上，白兔游其下。
又曰：灵帝建宁四年，河南上言：二凤皇、二鸾鸟集原县。
《东观汉记》曰：王阜为重泉令，鸾鸟止学宫阙。阜使掾沙叠为张雅乐击磬，鸟举足垂翼，应声而舞。止县庭，留十余日去。
《北史》后魏柳楷对萧宝寅曰："阁王齐明帝子，天下所属，且谣言曰：'鸾生十子，九子毈，一子不毈，关中乱。'武王有乱臣十人。乱者，理也。大王当理关中，何所疑虑？"
《山海经》曰：轩辕之国，清沃之野，鸾鸟自歌。(《海内经》云：广都之野鸾自歌。)
又曰：女床之山有鸟焉，其状如翟，而五彩以文，名曰鸾鸟，见则天下安宁。
《说文》曰：鸾者，神灵之精也。赤色，五彩，鸡形，鸣中主音，颂声作则至。
《周书·王会》曰：成王时，氐羌献鸾鸟。
孙氏《瑞应图》曰：鸾鸟，赤神之精，凤皇之佐。鸣中五音，肃肃雍雍，喜则鸣舞人君。行步有容，进退有度。祭祠、宰人咸有敬让，莱糙、亲疏有序则至。一本曰：心识锺律，律调则至，鸣舞以和之。
《汉武内传》曰：西王母曰："仙之次药，有灵丘仓鸾之血。"
焦赣《易林》曰：温山松柏，常茂不落。鸾凤以庇，得其欢乐。
《括地图》曰：羽民有羽，飞不远。多鸾鸟，食其卵。去九疑四万二千里。
《抱朴子》曰：《昆仑图》曰："鸾鸟似凤而白缨，闻乐则蹈节而舞，至则国安乐。"
《决录》注曰：辛缮，字公文。治《春秋》谶纬，隐居华阴，光武征不至者。有大鸟，高五尺，鸡首燕颔，蛇颈鱼尾，五色备举而多青。栖缮槐树，旬时不去。弘农太守以闻，诏问百僚，咸以为凤。太史令蔡衡对曰："凡像凤者有五多：赤色者凤多，黄色者鹓雏多，青者鸾多，紫者鸑鷟多，白者鹄多。今此鸟多青者，乃鸾，非凤也。"上善其言。三公闻之，咸逊位避缮，缮不起。
车频《秦书》曰：符坚时，关陇人安，百姓丰乐。民歌曰："长安大街，两边种槐。下走朱轮，上有鸾栖。"
崔骃《七言诗》曰：鸾鸟高翔时来仪，应治归德合枉彐，啄食拣实蚁池。
范太《鸾鸟诗序》曰：琤蚌王结罝峻祁之山，获一鸾鸟。王甚袄戤，欲其鸣而不能致。乃饰以金樊，飨以珍羞，对之逾戚，三年不鸣。夫人曰："闻鸟见其类而后鸣，可悬镜以映之。"王从言。鸾睹影，感契慨焉，悲鸣哀响中宵，一奋而绝。
○鹤
《韵集》曰：鹤，善鸣鸟。
《春秋说题辞》曰：鹤知夜半。(鹤，水鸟也。夜半水位感其生气，则益喜而鸣。)
《易通卦验》曰：立夏，清风至而鹤鸣。
《周易》曰：鸣鹤在阴，其子和之。
《左传》曰：狄人伐卫。懿公好鹤，鹤有乘轩者。将战，国人受甲者皆曰："使鹤，鹤实有禄位，余焉能战！"
《毛诗》曰：《鹤鸣》，诲宣王也。鹤鸣于九皋，声闻于天。(兴也。皋，署也。言身隐而名着。)
《诗义疏》曰：鹤，大如鹅，长三尺，脚青黑，高三尺馀，赤颊赤目，喙长四寸。多纯白，亦有苍色者。今人谓之"赤颊"。常夜半鸣，高闻八九里，惟老者乃声下。今吴人园中及士大夫家皆养之，鸡鸣时亦鸣。
《汉书》曰：王莽常以鹤髓渍谷种学仙。
《后汉书·郑弘传》注引孔灵符《会稽记》曰：射的山南有白鹤，为仙人取箭。弘常彩薪，得一遗箭。顷有人觅，弘还之，问何所欲。弘识其神人也，曰："常患若耶溪载薪为难，愿旦南风、暮北风。"移后果然。故若耶溪风至今呼为"郑公风"也。
《晋书》曰：嵇绍始入洛，或谓王戎曰："昨于稠人中始见嵇绍，昂昂然若野鹤之在鸡群。"戎曰："君复未见其父耳。"
又曰：吴隐之，年十馀岁，丁父忧，每号泣，行人为之流涕。事母孝谨。及其执丧，哀毁过礼。家贫，无人鸣鼓，每至哭临之时，常有双鹤唳。及祥练之夕，复有群雁俱集。
《宋书》曰：齐高帝镇淮阴，为宋明帝所疑，被征为黄门郎，深怀忧虑。见平泽有群鹤，仍命笔咏之曰："八风舞遥翮，九野弄清音。一摧云间志，为君苑中禽。"
《梁书》曰：庾域母好鹤唳。域在位营求，孜孜不怠。一旦，双鹤来下。论者以为孝感所致。
《庄子》曰：凫糁虽短，续之则忧；鹤胫虽长，断之则悲。
又曰：老子谓孔子曰："夫鹤不日浴而白，乌不日黔而黑。"
《列子》曰：詹何曰："闻先大夫之言，蒲且子之弋弱弓纤缴，乘风振之，连双鹤于青云之际，用心专，动手均也。"
《墨子》曰：子禽问曰："多言有益乎"对曰："虾蟆日夜鸣，口干而人不听之；鹤鸡时夜而鸣，天下振动。多言何益？"
《抱朴子》曰：周穆王南征，一锯ā化：君子为猿为鹤，小人为虫为沙。
《神异经》曰：西海之外有鹤国，男女皆长七寸。为人自然有礼，经论跪拜。寿三百岁。人行如飞，日千里。百物不敢犯之，惟畏海鹤，鹤遇即吞之，亦寿三百岁，人在鹤腹中不世。
《琴操》曰：高陵牧子取妻五年无子，父兄欲为改娶，妻闻，中夜惊起，倚户悲啸。牧子闻之，援琴鼓之云："痛恩袄戤永离，叹别鹤以舒情。"故曰：《别鹤操》。
《论衡·艺增》篇曰：鹤鸣九折之泽，声闻于天。此增益也。案：鹤鸣参天，人则不闻。鸣在于泽，云何谓乎？
《八王故事》曰：陆机为成都王所诛，顾左右叹曰："今欲闻华亭鹤唳，不可复得。"
《陶侃别传》曰：侃丁母艰，在墓下，忽有二客来吊，不哭而退。仪形鲜异，知非常人，遣看之，但见双鹤飞而撤觎。
《世说》曰：刘尊祖少为殷中军所知，称之于庾公。庾公甚欣，便取为佐引见，坐独榻上与语，刘尔日殊不称。庾公小失望，遂名之为羊公鹤。昔羊叔子有鹤，能舞，常向客称之，客至，试，使驱来，氃氋而不能舞，故称云。
又曰：衫戋道林好鹤，时有遗其双鹤者，趐长欲飞，林意惜之，乃铩其翮。鹤轩翥不能复起，乃舒翼反顾，视之似懊丧意。林公曰："既有陵云之姿，何肯为人作耳目近玩乎？"养令翮成，遂放飞去。
《述异记》曰：宋玄嘉初，镇北将军王仲德镇彭城。左右出猎，遇一鹤将二子，悉禽之，归以献王。王使养之。其小者，口为人所裂，遂不能饮食。大者辄含粟哺之，饮辄含水饮之，先令蒲哎，未曾亡也。王甚袄戤，令精加养视。大者羽翮先成，每翥撤觎。小者尚未能飞，大者终不先去，留饮饴之。又于庭中蹇跃，教其飞飏六十馀日，小者能飞，乃与俱去。
《风土记》曰：鸣鹤戒露。此鸟性警，至八月白露降，流于草上，滴滴有声，因即高鸣相警，移徙所宿处。
《淮南八公相鹤经》曰：鹤者，阳鸟也，而游于阳，因金气依火精以自养。金数九，火数七，故七年小变，十六年大变，百六十年变止，千六百年形定。体尚洁，故其色白；声闻天，故头赤；食于水，故其喙长；轩于前，故后指短；栖于陆，故足高而尾凋；翔于云，故毛丰而肉疏；大喉以吐故，修颈以纳新，故生天寿不可量；戍以体无青、黄二色者，木土之气内养，故不表于外。是以行必依洲屿，止不集林木，盖羽族之宗长，仙人之骐骥也。鹤之上相；瘦头朱顶，露眼黑精，高鼻短喙，〈骨圭〉(音故列切。)颊〈骨毛〉耳，长颈促身，燕膺凤翼雀尾，龟背鳖腹，轩前腹后，高足粗节，洪髀纤指，此相植蹈者也。鸣则闻于天，飞则一举千里。鹤二年落子毛，易黑点；三年产伏，复七年羽翮具，复七年飞薄云汉，复七年舞应节，复七年昼夜十二时鸣声中律；复百六十年不食生物，复大毛落，茸毛生，雪白或纯黑，泥水不污；复百六十年，雄雌相见，目精不转而孕；千六百年，饮而不食，鸾凤同为群。圣人在位，则与凤皇翔于甸。
《穆天子传》曰：至于巨搜氏，巨搜之人乃献白鹤之血，以饮天子。
又曰：天子饮于孟氏，爰舞白鹤二八。
《吴越春秋》曰：吴王阖闾有女。王伐楚，与夫人及女会食蒸鱼，王常半以与女。女怨曰："王食我残鱼，辱我，不忍久生！"乃自杀。阖闾痛之，葬于邦西昌门，凿地为女坟，积玉为山，丈石为郭，仅狞叆、玉杯、银樽、珠襦植郸皆以送女。乃舞白鹤于吴市中，令万民随观之。遂使与鹤俱入羡门，因塞之以送死。
《汉武帝内传》曰：宣帝即位，尊孝武庙为世宗行所。巡狩郡国，皆立庙。告祠世宗庙，曰有白鹤集后庭。
《东观汉记》曰：章帝至岱宗，柴望毕，白鹄三十从西南来，经祠坛上。
《列仙传》曰：王子乔见桓良曰："庚我缑氏山头。"至期，果乘白鹤住山颠，望之不得到。
又曰：萧史善吹箫，能致白鹤。
《神仙传》曰：介像死，吴先帝思之，以像所住屋为庙，时时往祭之，有白鹤来止。
李尊《太玄真人茅君内传》曰：茅盈留句曲山，告二弟曰："吾去有局任，不复得数相涂却。"父老歌曰："茅山连金陵，江湖据下流。三神乘白鹤，各在一山头。佳雨灌早稻，陆田亦复周。妻子保堂室，使我无百忧。白鹤翔金穴，何时复来游？"
《邴原别传》曰：邴君所谓云中白鹤，非鹑鷃之网能虏簵。
《永嘉郡记》曰：沭溪野青田中有双白鹤，年年生伏，长大便去。只伯馀父母一诗在耳，精白可爱，多云神仙所养。
《荆州记》曰：衡山有三峰，极秀。一峰名紫盖峰，欠觎明景，辄有一诗白鹤回翔其上，清响亮彻。
焦赣《易林》曰：白鹤衔珠。
王韶之《神镜记》曰：苜眶郡南百馀里有兰岩，常有双鹤，素羽皎然，日夕偶影翔集。传云："昔夫妇俱隐此，年数百岁，化成此鹤。"
《临海记》曰：郡西北有白鹤山，周回六十里，高三百丈。有泄水悬注，遥望如倒挂白鹤，因以为名。古老相传云：此山昔有鹤，晨飞入会稽雷门鼓中。于是雷门鼓鸣，洛阳闻之。孙恩时斫此鼓，见白鹤飞出，高翔入云。此后鼓无复远声。
《古歌辞》曰：飞来白鹤，从西北来，十十五五，罗列成行。妻籽盎病，不能相随，五里还顾，量蕊徘徊。吾欲衔汝去，口噤不能开；吾欲负汝去，毛羽日摧颓。
《唐书》曰：天宝中，华阴郡奏：白鹤见于西岳五福峰。
又曰：至德中，肃宗降道戤辰，有庆云属天，白鹤飞舞于上所居殿宇，翱翔二十馀匝而去。
《战国策》曰：庄辛谓楚襄王曰："黄鹤生江海，俯啄𫚢鲤，仰断菱藕，奋其六翮，自以为伍录，与人无争。不知夫射者方虚隆矢，治矰缴，将加己者万仞之上。故昼游江湖，媳憎鼎俎。
《韩诗外传》曰：田饶事鲁哀公而不见察，谓哀公曰："夫鸡有五德，君犹瀹而食之者，以其所从来近也；未若黄鹤一举千里，止君园池，啄君稻粱，君犹贵之，以其所从来远也。故臣将去君，黄鹤举矣！"
《离骚》曰：黄鹤之一举兮，知山川之纡曲；再举兮，知天地之圆方。
《述异传》曰：荀瑰，字叔玮，潜栖却粒。常东游，憩江夏黄鹤楼上，望西南，有物飘然，降自宵汉。俄顷已至，乃驾鹤植钓也。鹤止户侧，仙者就席。羽衣虹裳，宾主欢对。已而辞去，跨鹤腾空，渺然烟灭。
《韩子》曰：师旷鼓新声。平公问师旷："杆何声也？"曰："清商。"公曰："最悲乎？"师旷曰："不如清征"，公曰："可得闻乎？"师旷曰："古之得听清征者，皆有德义之君。"公曰："得试之乎？"师旷不得已，援琴一奏，有玄鹤二八从南方来，集于廓门之危；再而列；三奏，延颈而鸣，舒翼而舞，音中宫商。公大悦，提觞起为师旷寿。其后大旱。
孙氏《瑞应图》曰：玄鹤者，知音乐之节至。
又曰：黄帝习《昆仑》以舞众神，玄鹤二八翔其右。
伏侯《古今注》曰：鹤千岁则变苍，又千岁黑，所谓玄鹤也。
《王子年拾遗记》曰：周昭王时，途修国献青凤、丹鹤各一雄一雌。以潭皋之粟喂之，以溶溪之水饮之。
左思《吴都赋》曰：青鹤鹙鸧。
○鸿
《礼记》曰：前有车骑，则载飞鸿。(取其飞有行列，举于旗首以惊众。)
又曰：孟春之月，鸿雁来；(鸿自南方来，将北，反其居也。)季秋之月，鸿雁来宾。(来宾，言客止来去也。)
《左传》曰：卫献公戒孙文子、宁惠子食，皆服而朝。日旰不召，(敕戒二子，喻宀宴食，皆服朝衣，待命旰食。)而射鸿于囿，二子从之。公不释皮冠而与之言，二子怒，如宿。(宿，孙文子邑。)
《毛诗》曰：《鸿雁》美宣王也。(大曰鸿，小曰雁。)
又曰：鸿飞遵渚，公归无所。
《毛诗义疏》曰：鸿鹄，羽毛光泽纯白，似鹤而大，长颈，肉美如雁。又有小鸿，大小如凫，色亦白，今人直谓鸿也。
《周易·渐》曰：初六，鸿渐于干；上九，鸿渐于陆。其羽可用威仪，吉。(鸿，水鸟也。适进之义，始于下而升，故以鸿为喻，仪可贵也。)
《韩诗外传》曰：齐使献鸿，渴，使者于道饮鸿而失之。使者至楚，曰："臣欲亡去，为两使不通；欲被颈而死，将以吾君贱士贵鸿也。"楚王贤之，以为上客。
《史记》曰：陈涉叹曰："燕雀安知鸿鹄掷昃哉！"
《管子》曰：桓公在位，管仲、隰朋见。立有间，有二鸿飞过。桓公叹曰："仲父，今彼鸿鹄有时而南，有时而北，四方无远，所欲至而至焉，惟有羽翼之故，是能通其意于天下乎？寡人有仲父，犹飞鸿之有羽翼也。"
《鲁猎萦》曰：展毋所为鲁君遗齐襄君鸿。至黾浴鸿，鸿失，其装在。御者曰："鸿，毛物，可使若一结绐置鸿耶。"答曰："吾非不能买鸿，是上隐君、下蔽罪也。"
《试萦》曰：虎豹未成文，而有食牛之气；鸿鹄之鷇，羽翼未合，而有四海之心。贤者之生亦然。
《淮南子》曰：蜂房不容鸿卵。
《淮南万毕术》曰：鸿毛之囊，可以渡江。(盛鸿毛于缣囊，可以渡江不溺也。)
扬子《法言》曰：鸿飞冥冥，弋人何慕焉？
《新论·微子操》曰：微子伤殷之将亡，终不可奈何，见鸿鹄高飞，援琴作操，其声清以淳。
《傅子》曰：鸿不学飞，飞则撤觎；骥不学行，行则千里。二世修骊山陵，彩玉者倾山，彩珠者蔽海。
又曰：丈夫重义如太山，轻利如鸿毛，可谓仁义也。谚曰"己是而彼非，不当与非争；彼是而已非，不当与是平"也。
《博物志》曰：鸿鹄寿千岁，皆胎产也。
《晋书·隐逸传》曰：郭瑀，敦煌人也。张天锡使盖公明征之，瑀指翔鸿以示之曰："杆鸟也，安可笼哉？"遂深逃绝迹。公明拘其门人，瑀叹曰："吾逃禄，非避罪也，岂得隐居行义害及门人？"乃出就征。
《隋书》曰：卢思道迁武阳太守，非其好也，为《孤鸿赋》，以寄其情，曰："余志学之岁，自乡里游京，便见识知音，历受群公之眷。年登弱冠，甫就朝列，谈者过误，遂窃虚名。通人杨令君、邢特进已下，皆分庭致礼，倒屣相接，翦拂吹嘘，长其光价。而才本驽拙，性实疏懒，势利货值，淡然不营。虽笼绊朝市，且三十载，而独往之心，未始去怀抱也。摄生舛和，有少气之病。分符坐啸，作守东原。洪河之湄，沃野弥望。嚣务既屏，鱼鸟为邻。有离群之鸿，为罗者所获，野人驯养，贡之于余。置诸池庭，朝夕赏玩，既用销忧，兼以轻疾。大《易》称：'鸿渐于陆，羽仪盛也。'《扬子》曰：'鸿飞冥冥，骞翥高也。'《淮南子》曰：'东归碣石，违溽暑也。'平子《赋》曰：'南寓衡阳，避祁寒也。'若其雅步清音，远心高韵，鹓鸾已降，罕见其俦，而锻翮墙阴，偶影独立，唼喋秕粺，鸡鹜为伍，不亦伤乎？余五世戤年，忽焉已至，永言身事，慨然其多绪，乃为之赋，聊以自慰。"
○鹄
《史记》曰：齐王使淳于髡献鹄于楚。出邑门，道飞其鹄，徒揭空笼以见献楚王，曰："齐王使臣献鹄。过于水上，不忍鹄渴，出而饮之而飞去。吾欲刺腹绞颈而绝，恐人议吾君以鸟故令士自杀；鹄，毛物，多相类者，吾欲买而代之，是不信而欺吾主；欲赴索妃奔亡，痛吾两主使不通。故来受罪。"楚王曰："善。"(《说苑》曰：魏文侯使舍人无檡献鸿于齐，其事同。)
《宋书》曰：桓荣祖善弹，为东海太守，登西楼，见翔鹄云中，谓左右曰："当生取之！"于是弹其两翅，毛脱尽坠地，无伤。养，毛生乃去。
《南史·孝义传》曰：谢昌寓，陈郡人也，为刘悛广州参军。孝性甚至。常养一鹄，昌寓病顿慨，而鹄顿慨不食。昌寓亡，而鹄遂飞去。
《韩诗外传》曰：晋平公游于河而乐，曰："安得贤士与之乐此也？"舡公盖疸跪而对曰："夫珠出江海，玉出昆山，无足而至者，犹主君好之。士有足而至者，犹主君好之；士有足而不至者，盖主君无好士之意耳。何患无士乎？"平公曰："吾食客门左千人，门右千人，朝食而不足，夕收市赋；暮食不足，朝收市赋。吾何谓不好士乎？"对曰："夫鸿鹄一举千里，所恃者，六翮耳。背上之毛、腹上之毳，益一把，飞不为加高；署一把，飞不为加下。今君之食客，门左门右各千人，亦有六翮在其中乎？将皆背上之毛、腹上之毳也？"(《新序》云：晋文公游西河，舟人固桑树；《说苑》曰：赵简子游于河，舟人古对几书。二语同。)
《离骚》曰：缘鹄饰玉，后帝是飨。(后帝，谓殷汤也。言伊尹始仕，缘鹄鸟之美，修王鼎以事于汤，汤贤之，遂以为相也。)
《录异记》曰：魏安厘王曰："寡人得如鹄之飞，视天下如莽也。"吴客有隐游者闻之，作木雕而献王。王曰："杆有形无用者也。夫作无用之器，世之奸民也。"召游者加刑焉。游者曰："臣闻大王之好飞也，故敢献雕，安知王之不知此也？可谓知有用之用，未寤无用之用矣。"乃取而骑之，遂翻然而飞去，莫知所之。
邓德明《南康记》曰：昔有卢耽，仕州为治中，少有栖仙之术。常玄会至晓，不及朝列，化为白鹄至阁前，回翔欲下。威仪以帚掷之，得一支履，耽乃惊还坐，内外左右莫不骇异。时步骘为广州刺史，意甚恶之，便以状列闻，遂至诛灭。
《异苑》曰：大亨二年冬，大寒。南洲人见二白鹄语于桥下，曰："今兹寒不减尧崩年也。"于是飞去。
《抱朴子》曰：千岁之鹄，随时而鸣，能登于木，色纯白，脑尽成骨。
《列仙传》曰：陵阳子安死，葬山下。有黄鹄来，栖其冢边树，鸣声呼"安安"。
又曰：鲁陶门女者，少寡，养姑，纺绩为产。鲁人欲求之，女乃歌曰："黄鹄早寡，七年不诗。宛颈独宿，不与众同。禽鸟尚然，况于贞良？"鲁人闻之，遂不复求。
《楚辞》曰：宁与黄鹄比翼乎？将与鸡鹜争食乎？
伏侯《古今注》曰：汉惠五年七月，黄鹄二集萧池。
《汉书》曰：黄鹄下建章宫太液池中，公卿上寿，赐诸侯王、列侯、宗室金钱。
《西京杂记》曰：始玄玄年，黄鹄下太液池。上为歌曰："黄鹄飞兮下建章，羽肃肃兮行跄跄，金为衣兮菊为裳。自顾薄德，愧尔嘉祥。"
《广志》曰：黄鹄出东海，汉以其来集为祥。
《魏武乐府》曰：黄鹄摩天蓟赃飞，后宫尚得烹煮之。
崔鸿《十六国春秋·后赵录》曰：扬州献黄鹄雏五，徙之于玄武池。颈长一丈，声闻十馀里。
《淮南子》曰：凤皇曾游万仞之上，鸿鹄鸧鹄莫不惮惊。
郭璞《赋》曰：晨鹄天鸡。(此鹄属也。)
○鹍鸡
《穆天子传》曰：鹍鸡飞八百里。(郭璞症曰：鹍鸡，即鹄属也。)
《管子》曰：凫鹜之舍近，鹍鸡之通远。
《楚辞》曰：鹍鸡啁哳而悲鸣。
张衡《西京赋》曰：翔鹍仰而不逮。(薛综曰：鹍鸡也。音昆。)
嵇康《琴赋》曰：鹍鸡游弦，千里别鹄。
张华《鹪鹩赋》曰：鹍鸡窜于幽险。
