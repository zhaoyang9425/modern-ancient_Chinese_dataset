○马三
《晋书》曰：王济善解马性。常乘一马，著连干鄣泥，前有水，终不肯渡。济云："杆必是惜鄣泥。"使人解去，便渡。故杜预谓济有马癖。
又曰：王师败于荡阴，嵇绍被害。初，绍之行也，侍中秦准谓曰："今日向难，卿有佳马否？"绍正色曰："阁驾亲征，以正伐邪，理必有征无战。若使乘舆失守，臣节有在？骏马何为？"闻者莫不叹息。
《载记》曰：慕容廆有骏马曰赭白，有奇相逸力。石季龙之伐棘城也，皝将出避难，欲乘之。马悲鸣踶啮，人莫能近。皝曰："杆马见异，先朝孤常仗之济难，今不欲者，盖先君之意乎？"乃止。季龙寻退，皝益奇之。至是四十九岁矣，而骏逸不亏。俊比之于鲍氏骢，命铸铜以为其像，亲为铭赞，镌其旁，置之蓟城东掖门。是岁像成而马死。
又曰：符坚遣使西域，称扬坚之盛德，并以缯彩赐诸国王。于是朝献者十有馀国，大宛献天马、千里驹，皆汗血，朱鬛五色，凤膺麟身，及诸珍异五百馀种。坚曰："吾思汉文之返千里马，咨嗟美咏。今献马其悉返之，庶克念前王，仿佛古人矣。"乃命群臣作止马诗而遣之，示无欲也。
又曰：武昭王皓字玄盛，少而好学，性沉敏宽和，美器度。通涉经史，尤善于文义。及长，颇习武艺，诵《孙吴兵法》。常与吕光太史令郭黁及其同母弟宋繇同宿，黁起谓繇曰："君当位极人臣，李君有国土之分。家有䯄草马生白额驹，此其时也。"吕光末，京兆段业自称凉州牧，以敦煌太守赵郡孟敏为沙州刺史，署玄盛效谷令。敏寻卒，敦煌护军冯翊郭谦、沙州治中敦煌索仙等，以玄盛温毅有惠政，推为宁朔将军、敦煌太守。玄盛初难之，会宋繇仕于业，告归敦煌，言于玄盛曰："兄忘郭黁之言耶？白额驹今已生矣。"玄盛乃从之。
又曰：庾亮所乘马的颅，殷浩以为不利，劝卖之。亮曰："曷有己之不安移于人乎？"
《晋中兴书》曰：恭帝之为琅琊王，好奇戏。闭一匹马于门内，令人射之，喻遨几箭而死。左右曰："马，国姓，而射之，不祥甚矣。"乃止。俄而桓玄篡位。
《续安帝纪》曰：司马休植导广固，慕容超有欲害心，而休之不知。休之常所乘骓马于床前养饲，忽连鸣不食，注目视鞍。休之试被之，即不动也。讫还床坐，马又惊跳。因试骑视马，即骤出，裁至门外，奔而驰之。走行数里，休之顾望所住，已有寇至，乘以南奔，殆而获免。后还荆州，加骓马扬武之号。
王隐《晋书》曰：马隆子咸，为成都王前锋。长沙王所统冠军司马王湖，率众讨咸于马市。咸坚不动，湖乃使数十骑下马，缚戟于鞍，而令向咸。又使数十骑各刺所放马，马惊奔咸军，军坏。湖因驰逐猛战，临阵斩咸。
干宝《晋纪》曰：桓范出赴曹爽，宣王谓蒋济曰："智囊往矣。"济曰："智则智矣，驽马恋刍豆，爽必不能用也。"
邓粲《晋纪》曰：王湛有隐德，兄弟宗族，皆以为痴。居墓次，不交当世。兄子济性呵揄，所乘骏快，意甚袄戤。湛曰："杆马虽快，力薄不堪苦。近见督邮马，当胜此。"济不然之，取督邮马，谷食十数日，与湛试之。湛未常乘马，率然便骑，驰骋步骤不异于济，而马不相胜。湛曰："直行平路，何以别马？惟当于蚁封。"于是就蚁封盘马，记揄果倒踬。济乃服。
崔鸿《十六国春秋》曰：骁骑将军吕光封西域，平，上疏曰："惟龟兹据三十六国掷晷，制彼王侯之命。入其国城，天骥、龙麟、腰褭、丹髦，万计盈厩。虽伯益再生，卫赐复出，不能辨也。"
又曰：太上四年，高丽使至，献美女十人，千里马一匹。兖州民脱喧率众二千来降，献千里马一匹，羊须去地九寸。拜蒲长水校尉、廪丘公。
《宋书》曰：宋大明五年，吐谷浑拾寅遣使献舞马。
沉约《宋书》曰：鲜卑二子，长曰吐谷浑，少曰若洛廆，别为慕容氏。浑庶长，廆正嫡。父在时，分七百户与浑。浑与廆二部俱牧马，马斗相伤。廆怒让浑，浑曰："斗在马而怒及人耶？乖别甚易，今当去汝万里。"于是拥马西行。廆悔悟，深自咎责，遣旧父老及长吏乙那楼追浑令还。浑曰："我是卑庶，理无并大。今以马致别，殆天所启诸？君试拥马令东，马若还东，我当相随去。"即使二千骑共遮马令回，马回不盈三百步，倏然悲鸣西走，声若颓山。如是者十馀回，一回一远。楼跪曰："可汗，此非复人事。"
又曰：刘瑀为右卫将军，年位本在何偃前。孝武初，偃为吏部尚书，瑀图侍中不得，与偃同从郊祠。时偃乘在前，瑀策驷居后，相去数十步。瑀蹋(徒合切。)马及之，谓偃曰："君辔何疾"？偃曰："牛骏驭精，所以疾耳。"偃曰："君马何迟？"曰："骐骥罗于羁绊，所以居后。"偃曰："何不着鞭，使致千里？"答曰："一蹙造青云，何至与驽马争路！"
萧子显《齐书》曰：杨玉夫杀宋苍梧王，将首与王敬则，敬则送太祖。太祖夜乘常所骑赤马入殿。及践祚，号此马为龙骧将军。
《后魏书》曰：高肇字首文，文昭皇太后之兄也。大举征蜀，以肇为大将军，都督诸军。面辞，世宗于东堂亲奉规略。是日，肇所乘骏马停于神虎门外，无故惊倒，又转卧渠中，鞍具瓦解，众咸怪异。肇辞出，见而恶焉。世宗崩，肇还，高阳王与领军于忠遣壮士杀之。
《后周书》曰：于谨常率骑追茹茹，前后十七战，尽降其众。常为贼所围，谨乘骏马一紫一䯄，贼所先识。乃使二人各乘马突阵，贼以为谨也，皆争逐之。谨乃入塞。
《三国典略》曰：西魏孝武将为齐太祖所杀，孝武索所乘波斯骝马，命太宰南阳王跃之。将举其鞍，马蹶而死，帝恶之。日晏还宫，至后门，马惊不前，捶植缔折。入谓潘弥曰："今日幸无他不？"弥曰："过夜半则大吉。"须臾，帝饮酒，遇鸩而崩。时年二十五，谥曰孝武。殡于草堂佛寺，十余年乃葬。
又曰：高欢归尔朱荣。刘贵事荣，盛言欢美，荣未之奇也。欢更衣服，重求见焉，因随荣之厩。厩有害马，荣命剪之。欢不绊剪，竟不蹄啮。已而起曰："凡御恶人，亦如此矣。"荣遂坐欢于床下，屏左右而访时事。欢曰："闻公有马十赌奕，色别为群，将此竟何用也？"荣曰："且言尔意。"欢曰："方今天子愚弱，太后淫乱；誓方云扰，朝政不行。以明公雄武，乘时奋发，但将讨郑俨、徐纥为辞，举鞭足以定天下。此是贺六浑意。"荣大悦，曰："尔意即我意也。"自是每参军谋。
又曰：齐卢潜与特进慕容俨势。俨之将死，谓其子曰："卢尚书教我为人，我死之后，将吾骍马与之。"其子遂以他马与潜。俨丧出，得停不肯进，巫祝为俨戍曰："何意不与卢尚书骍马？"其子遵命，俨圣乃行。
又曰：齐冯子琮被执于省内，以弓弦绞杀之。使内参以库车载其尸归，人无知者。子琮所乘之马曳缰走，以头扣车，状如号哭，见者异之。车至其门，诸子方握槊，闻库车来，以为赐也，大喜。开视乃哭。
又曰：齐王北伐，太保领太仆安定王贺拔仁进马，并非骏足。齐主让之，仁对曰："御马超逸，群下不逮。"齐主大怒，免为庶人，命之负炭，输于晋阳。
又曰：周裴果字戎昭，魏齐州刺史遵之子也。从军征讨，乘黄嫜许，衣青袍，每先登陷阵，时人号为黄骢年少。
又曰：周贺若敦与陈侯瑱相拒。敦军数有叛人乘马投瑱者，辄纳之。乃别取一马，牵以赴舡中，人逆以鞭之。如是者再三，马便畏舡不上。后伏兵于岸，乃遣人乘以招瑱，瑱兵迎接，竞来牵马。敦发伏兵掩之，尽殪。后有亡命者，犹谓为诈，不复纳也。
又曰：梁普通中，童谣言或云"青丝白马"者，侯景乃常乘白马，以青丝为勒，用应谣言。
《隋书》曰：初，有童谣曰："黄班青嫜许，发自寿阳涘。来时冬气末，去日春风始。"其后陈主果为韩擒所败。擒本名擒虎，黄班之谓也。破建康之始，复乘青嫜许。往反时节皆相应。
《隋书》曰：吐火罗国有山穴，中出神马。每岁牧牝马于穴，所产必名驹。
又曰：吐谷浑有青海，周回千馀里。中有小山，其俗至冬辄放牝马于其上，言得龙种。常得波斯草马，放入海，因生骢驹，日行千里。故时称青海骢焉。
又曰：长孙晟从晋王破突厥，王大喜，引晟入内同宴极欢。有突厥达官来，预坐，说言突厥之内，大畏长孙总管。闻其弓声，谓为霹雳；见其走马，称为闪电。王笑曰："将军震怒，威行域外，遂以雷霆为比，一何壮哉！"
《唐书》曰：贞观十三年三月乙巳吉辰，厩产白马，朱鬛。
又曰：贞观中，骨利干遣使朝贡。太宗遣云麾将军康苏密往抚慰之，仍列其地为玄阙州。俄又遣使随苏密使入朝，献良马十匹。太宗奇其骏异，为掷昶名，号为十骥：一曰腾霜白，二曰皎雪骢，三曰凝露骢，四曰悬光骢，五曰决波𩨈，六曰飞霞骠，七曰发电赤，八曰流讲罱，九曰翔麟紫，十曰奔红赤。又为文以叙其事。
又曰：永徽中，吐谷浑河源郡王慕容曷钵遣使献骏马。上问其马掷曛性，对曰："臣国中之最者，所以献之。"上曰："良马人之所欲，岂可辍彼不足而加我之有馀哉？"乃命还之。
又曰：永徽中，驳马国遣使朝贡。其地在突厥之北，渐近北海，去京师一万四千里。户十万，胜兵三万人，马三十万匹，马色并驳，故以为名。
又曰：开玄十二年，太原献异马驹，其耳如筒，左右各一十量冗，肉尾无毛。
又曰：天宝中，陇右节度皇甫惟明奏："龙支县人库狄孝义，有马生龙驹。经九旬有九日，身有麟而不生毛。臣就检视，时有庆云五色遥复马上，久而不散。伏望宣付史官，以为实录。"从之。
又曰：吐火罗国有颇梨山，南崖穴中有神马。国人母牧牝马于其侧，时产名驹，皆汗血焉。
又曰：李怀远虽久居荣位，而弘尚简率，其园宅无所改作。常乘款段马，左仆射豆卢钦望谓曰："公荣贵如此，何不买骏乘？"答曰："杆马幸免惊蹶，无假别求。"闻者莫不叹美。
《周史》曰：徐台符仕晋，为翰林学士、中书舍人。契丹之陷中原也，台符从虏帐北至于蓟门。及戎人内溃，乃窜身南归。初，台符所乘马好嘶鸣，及自虏中回，常露宿于草中，虽胡骑连群经其左右，而台符马若箝其口。然及行至汉地，即嘶鸣如故。时人以为积善之所感也。
