○狗上
《尔雅》曰：犬生三猣，(音宗)二师一犭获。(音祈)未成毫，狗。长喙，猃。(音廉，又音险。)短喙，猲(音歇)獢。(许妖切。)狗绝有力，狣。(音兆。)尨，狗也。狗四尺为獒。
《说文》曰：犬，狗之有悬蹄者也。孔子曰："视壤戤字，如画狗也。"
又曰：狗，叩也，叩菩尥以守也。
又曰：尨，壤戤多毛者也。猲，短喙犬也。猃，黑犬黄头也。犭主，(之句切。)黄犬黑头也。猈，(音罢。)短脑狗也。犭兼，(胡斩切。)犬吠不止也。獒，壤戟人心可使也。狾，(居世切。)狂犬也。狄，赤犬也。
又曰：狡，小狗也。匈奴有狡犬，巨口而黑身。
吕忱《字林》曰：獹，韩良犬也。犭足，(音鹊)宋良犬也。犭开，(五见切。)逐虎犬也。
何承天《纂文》曰：守犬为獖。(扶本切)陇西以犬为犹。(酉。)犭农、(乃农切。){如毛}、(乃居切。)，(乃庚切。)皆多毛犬也。獟，(五校切。)猘(居例切。)也。〈矢召〉，(音雕。)屈尾犬也。
《广雅》曰：殷虞、晋獒、楚茹黄、韩卢、宋鹊，并犬属。
《广志》曰：狗，有悬蹄、短尾之号。
《古今注》曰：狗一名黄羊。
《易·说卦》曰：艮为狗。
《诗·国风·卢令》曰：卢令令，其人美且仁。卢重环，其人美且鬈。
又《国风·野有死麇》曰：无撼我帨兮，无使厖也吠。(尨，狗也。)
《礼记·曲礼》曰：马效羊者右牵之，效犬者左牵之。
又《曲礼》曰：凡祭祠，犬曰羹献。
又《内则》曰：狗赤股而躁，臊。
又《檀弓》曰：仲尼之畜狗死，使子贡埋之，曰："吾闻之，敝帷不弃，为埋马也；敝盖不弃，为埋狗也。丘也贫，无盖，于其封也，亦与之席，无使其首陷焉。"(封，当为窆。陷，谓没于土。)
《尚书·洪范》曰：西旅献獒，(西戎远国贡大犬。)太保作《旅獒》。(召公也。)
《左传·宣上》曰：晋侯饮赵盾酒，伏甲将攻之。其右提弥明知之，趋登曰："臣侍君宴，过三爵，非礼也。"遂扶以下。公嗾夫敖焉，明搏而杀之。盾曰："弃人用犬，虽猛何为！"
又《襄三》曰：国人逐狗，狗入于华臣氏，国人从之。华臣惧，遂奔陈。
又曰《昭六》曰：二十三年，遂取邾师，获鉏、弱、地。邾人诉于晋，晋人来讨。叔孙婼如晋，乃馆诸箕。使人与叔孙居于箕者，请其吠狗，弗与。及将归，杀而与之食。(示不爱。)
《公羊·绪瀚》曰：灵公食赵盾，公曰："闻子剑利，以示我。"盾将起进剑，弥明曰："何拔剑于公所？"盾知之，躇阶而走。(躇犹超。遽不暇以次。)公有周狗，(可与比周，所指如意。)谓之獒，而属之，獒亦躇阶从。弥明逆而踆之，(以足逆踏之曰踆。)绝颔。赵盾顾曰："君之獒不若臣之獒也。"
《史记·淮阴传》云：高祖诏齐捕蒯通，通至，上曰："若教淮阴侯反乎？"对曰："然，臣固教之。跖狗吠尧，尧非不仁，固吠非其主。当是时，臣独知韩信，非知陛下也。"
又《徐偃王志》云：徐君宫人任娠而产卵，以为不祥，弃于瞬颠。孤独老母有犬名鹄仓，猎于瞬吊，得所弃卵，衔以来归。独母以为异，复暖之，遂〈虫弗〉蝍成小儿。生时正偃，故以为名。徐君宫中闻之，乃更录取收养。长而仁知，袭君徐国。后鹄仓临死，更生角而九尾，实黄龙也。偃王葬之徐梁界中。今见有狗垄云。
又曰：范蠡之齐，遗大夫种书："蜚鸟尽，良弓藏；狡兔死，走狗烹。"
又曰：范雎说秦昭王曰："夫以秦而治诸侯，譬若纵韩卢而搏蹇兔也。闭关十五年，不敢窥兵于山东者，是穰侯不忠而大王之计有所失也。"
《汉书·五行志》曰：文帝后五年六月，齐雍城门外有狗生角。
又曰：成帝河平玄年，长安男子石良、刘晋相与同居，有如人状在其室中，击之为狗，走去。复至数人，被甲持弓至良家，击之或伤，皆狗也。自二月至六月乃止。其于《洪范》，皆犬祸也。
《后汉书》曰：岑熙为魏太守，无为而化。视事二年，舆人歌之曰："我有枳棘，岑君伐之。我有蟊贼，岑君遏之。吠狗不惊，足下生牦。"
又曰：灵帝于西园弄狗，著进贤冠，带绶。
《续汉书》曰：灵帝宠用便嬖，弟子转相汲引。卖关内侯，直五百万。令长强者贪如豺狼，弱者略不类物，实狗而冠也。
又曰：昌邑王槛宸冠方山冠，龚遂曰："王之左右皆狗而冠。"
《魏志》曰：太祖云："我有丁斐，犹人家有盗狗善捕鼠，虽小琐狞蘘完囊储。"
又曰：公孙渊未亡，家数有怪，犬冠帻绛衣上台。
又曰：朱建平善相术，谓应璩云："君年六十三，位为常伯，当有厄。先此一年，当独见一白狗，而旁人不见。"璩六十一为侍中，直内省，倏见白狗，问掷贲人，悉无见者。于是游观田里，饮宴自娱。过期一年，年六十三卒。
《魏略》曰：丁溢外似疏滥而内明惠。虽与何晏、邓飏等同列而皆少之，惟声势屈于曹爽。爽亦教之，言无不从。故于时谤书谓："台中有三狗，嘊喍不可当，一狗凭点作蛆囊。"三狗，谓何、邓、丁也。点者，爽小字也。其意言三狗皆欲啮人而畜蛆也。
《吴志》曰：孙峻谋诛诸葛恪。恪将见之夜，精爽扰动，通夕不寝。严毕趋出，犬衔引其衣。恪曰："犬不欲我行乎？"还坐有顷，乃复起，犬又衔其衣。恪令从者逐犬，遂升车。
《晋书》曰：当阳侯杜预初攻吴，吴人惮其智，以瓠系狗颈示之。预恨之。及平，尽杀之。
又曰：齐王冏入废贾后，后呼帝曰："陛下有妇使人废，亦行自废。"又问冏曰："起事者谁？"冏曰："梁赵。"后曰："系狗当系颈，今反系其尾，何得不然？"
又曰：吴隐之为奉朝请，谢石请为卫将军主簿。隐之将嫁女，石知其贫素，遣挪地当率薄，乃令移厨帐助其经营。使者至，方见婢牵犬卖之，此外萧然无办。
又曰：庾翼常令郭璞筮其后，璞曰："卿后并贵盛，然有白龙者凶征至矣。"后庾次子蕴为广州刺史，其妾产犬子，不令蕴知。狗转长大，蕴入，槛宸眉目分明而异形于众，后失所在。蕴慨然曰："根白龙乎！"后为桓氏所灭。
又《艺术传》曰：严卿，会稽人也，善卜筮。乡人魏序欲暂东行，荒年多抄盗，令卿筮之。卿筮曰："君慎析狞谉行，必遭暴害之气，而非劫也。宜有以禳之。可索西郭外独母家白雄狗，系着舡前。"求索正得驳狗，卿曰："其色不纯，当有小毒，正及六畜，尔无复忧。"序行半路，狗忽有声甚急，如被人击。比视已死，吐黑血斗馀。其夕，序墅上白鹅数头无故自死，而家无恙。
《后魏书·蛮夷传》曰：獠性同禽兽。若杀其父，求得一狗以谢，其母椿怀嫌恨。又以大狗一头买一生口。
《北史》曰：齐南阳王绰始十馀岁，留守晋阳，爱波斯狗。尉破胡谏之，绰倏然斫杀数狗，狼籍在地。破胡惊走，不敢复言。后有妇人抱儿在路，走避入草，绰夺其儿饲波斯狗。妇女号哭，绰怒，又纵狗使食。狗不食，途以儿血乃食焉。
《后周书》曰：张玄琮性仁孝。村陌有狗子为人所弃者，玄见即收而养之。其叔父怒曰："何用此为？"将欲更弃之，玄对曰："有生之类，莫不重其性命。若夫生杀，自然之理。今为人所弃而死，非其道也。若而不收养，无仁心也，是以收而养之。"叔父感其言，遂许焉。未几，乃有狗母衔一世兔，置玄前而去。
《三国典略》曰：齐高纬以波斯狗为赤虎仪同、逍遥郡君，常于马上设蹬蓐以抱之。斗鸡亦号为开府。马皆借以毡罽，被以金玉，号为驳龙仪同。其将合牝牡，则设青卢黼帐，牢具过于诸王婚礼。齐王常亲视焉。
又曰：齐广宁王孝珩常畜一犬，守外人不得趋近。孝珩每射，令其取箭。亦解呼召左右，牵衣而进。
又曰：徐之才常与朝士出游，望群犬并走，诸人令目之，之才应声曰："为是宋鹊，为是韩卢，为逐李斯东走，为负帝女南徂。"
《陈书》曰：张彪败后，与妻杨氏去。惟常所养一犬黄仓，在彪前后，未曾舍离。乃还入若邪山中。沉泰说陈文帝遣章昭达领千兵重购之，并图其妻。彪眠未觉，黄仓惊吠，劫来便噬，一人中喉即死。及彪被害，黄仓嗥叫宛转血中。
《唐书》曰：贞观中，弥泥孰可汗李思摩部落济河，于故定襄城为牙帐，户三万，胜兵四万，马九万匹。思摩之初建也，诏锡其土，南至大河，北有白道川。而白道牧田处龙荒之最，突厥咸竞其利。思摩以北接延陀，种落初集，其力尚微，未敢北徙，至是始还其国。因上言曰："非分蒙恩，立为落长，实望子孙竭诚奉国，作国家一狗，北门守吠。若延陀侵逼，请家口徙入长城。"诏许之。
郭颁《魏晋世语》曰：郊天坛下有白狗，高三尺，光色鲜明，恒卧，见人则去。
《周书》曰：渠溲犬者，露犬也，能飞食虎豹。
《春秋考异邮》曰：七九六十三，阳气通，故斗运，狗三月而生。(宋均注曰：狗，斗之精所生也。)
又曰：狗三月而生。阳至于三，故狗各高三尺。
《穆天子传》曰：〈垔鸟〉韩之人，献天子良犬七十。(〈垔鸟〉，之然切。)
又曰：天子之狗，走百里，执虎豹。
《山海经》曰：阴山有兽焉，其状如狸，白首，其名天狗。
又曰：犬戎国，黄帝之后弄明生白犬二头，自为牝牡，故为此国也。
又曰：金门之山有赤犬，名曰天犬，下则有兵。
又曰：蜪(音陶。)犬，如犬而青。食人，从首始。
《白泽图》曰：黑狗白头，耳长卷尾，龙也。
《国语》曰：赵简子田于蝼，(晋君之囿。)史黯闻之，以犬待于门。(晋太史史黯也。)简子见之，问何为，曰："有所得犬，欲试之兹囿。"简子曰："何以不告？"对曰："君行臣不从，为不食，(讥简子曰：猎君囿，不从君而自行也。)主将适蝼而麓弗闻，(麓，主君苑囿之官。《传》曰：山林之木，衡麓守之。)臣敢烦当日？"(当日，谓直日者也。主将之君囿，不烦麓以告君，臣亦不敢烦主掷瓯日以自白也。)简子乃还。(觉所讥也。)
《战国策》曰：齐欲伐魏，淳于髡谓齐王曰："韩子卢者，天下之壮犬也。东郭逡者，海内之狡兔也。韩子卢嘱狞谉郭逡，环山者三，腾山者五，兔极于前，犬疲于后。犬兔俱罢，各死其处。田父见之，无劳倦之苦而擅其功。今齐魏久相持，顿蒲傍，疲其众。臣恐强秦大楚承其后而有田父之功。"齐王惧，谢将休士。(《说苑》同也。)
《春秋后语》曰：貂勃常恶田单，曰："安平君小人也。"安平君闻之，故为酒而召貂勃，曰："单何以得罪于先生，常见恶于先生乎？"貂勃曰："然。跖之狗吠尧，非贵跖而贱尧，狗自吠，非其主也。且公孙子贤而徐子不肖，然而公孙子与徐子斗，徐之狗攫公孙子之腓而噬之。(什馛足曰攫。攫，音居缚切。腓，腨肠也，音肥。噬，啮也。)若乃得去不肖，为贤者狗，岂特决狞蘘噬之哉！"安平君曰："敬闻命矣。"明日，单任之于王。
《汉武故事》曰：公孙卿至端愠，云见一人，长五丈，自称巨公，牵一黄犬，把一黄雀，欲谒天子，因忽不见。
《东方朔别传》曰：天下之良马，将以捕鼠深宫掷晷，曾不如跛犬也。
《西京杂记》曰：杨万年有猎狗名青驳，卖直百金。
又曰：茂陵少年李亭，好驰骏狗逐兽。或以鹰、鹞、兔，皆以为佳名；狗则有修毫、厘睫、白望、青曹之名。
