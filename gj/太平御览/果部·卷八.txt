○柿
《义熙起居注》曰：二年正月，吴令顾修期言："西乡有柿树，殊本合条。"依旧集贺，诏停之。
《晋宫阁名》曰：徽章殿前柿一株。
《广志》曰：柿有小者如杏。
王逸《荔枝赋》曰：宛中朱柿。
潘岳《闲居赋》曰：张公大谷之梨，梁侯乌椑之柿。
王廙《洛都赋》曰：豹祠赤杏，胡并丹柿。甘液滋脆，不挂牙齿。
李尤《七款》曰：鸿柿若瓜。
刘义恭《启事》曰：敕旨垂赐华林园柿，出自神苑，滋味殊绝。
○橙
《说文》曰：橙，橘属也。
《东观汉记》曰：建武中，南单于来朝，赐御食及橙、橘、龙眼、荔枝。
《晋令》曰：诸官有秩者，守护橙者，置吏一人。
《淮南子》曰：夫橘树之江北，化为橙。
《风俗通》曰：橙皮可为酱齑。
《博物志》曰：成都、广都、郫、繁、江原、临邛六县生金橙，似橘而非，若柚而芬香。夏秋冬或华或实，大如樱桃，小者或如弹丸。或有年，春秋冬夏华实竟岁。
《广志》曰：有给客橙，自夏至冬，且花且实。
《风土记》曰：橙、柚属也，而叶正圆。
《异苑》曰：南康归美山石城内有橙，就食其实，任意取足。持归美家人啖，辄病，或颠仆失径。
庾仲初《扬都赋》曰：果则黄甘朱橙。
胡道安《甘赋》曰：襄阴大橙，较恤巨橘。
○林檎
《广志》曰：黑琴似赤柰。(亦名黑琴。)
刘祯《京记》曰：园多林檎。
《述征记》曰：林檎，果实可佳，比榅桲实微大，其状丑，其味香。辅关有之，江淮南少。
《晋宫阙记》曰：华林园有林檎十二株，榅勃六株。
左思《蜀都赋》曰：林檎、枇晁、橙、柿、梬楟。
谢灵运《山居赋》曰：枇晁、林檎，带谷映渚。
○椑
《广州记》曰：荔枝、壶橘，南珍之上；菱、莲、椑、柿为其次。
《地理记》曰：梁侯园有乌椑，八棱，大如酒盏。
《荆州土地记》曰：宜都出大椑。
《晋宫阁名》曰：华林园，椑子二株。
范汪《祠制》曰：孟冬，祭用椑、柿。
《异苑》曰：傅亮，永初中为护军。兄珍住府西斋，忽见北窗外椑树下物，面广三尺，状若方相，久乃自灭。
韦耀《灵阳赋》曰：甘蔗、椑、柿、榛、栗、木瓜。
潘安仁《闲居赋》曰：梁侯乌椑之柿。
谢灵运《山居赋》曰：椑、柿被实于长浦。
潘岳《金谷诗》曰：前庭树沙甘，后园植乌椑。
魏武帝《为兖州牧上书》曰：谨上椑、枣二箱。
○枇晁
范汪《祠制》曰：孟夏，祭用枇晁。
《唐书》曰：建中玄年，诏山南之枇晁，江南之甘、橘、藕，岁为次第贡者，取一次以供庙飨，馀皆罢。
《晋宫阁名》曰：华林园，枇晁四株。
《风土记》曰：枇晁，叶似栗，子似杏，小而丛生，四月熟。
《南中八郡志》曰：南安县出好枇晁。
《广州记》曰：枇晁、若榴，参乎京都。
《华山记》曰：华山讲堂西头，有枇晁园。
《荆州记》曰：宜都出大枇晁。
《广志》曰：枇晁，冬华，实黄，大如鸡子，小者如杏，味甜酢，四月熟，出犍为。
仲长统《昌言》曰：今人主不始甘露醴泉之涌，而患枇晁、荔枝之腐，亦鄙矣！
王彪之《闽中赋》曰：果则乌椑朱柿，扶馀枇晁。
周祗《枇晁赋》曰：昔鲁季孙有嘉树，韩宣子誉之。屈原《离骚》，亦着《橘赋》。至于枇晁，寒暑无变，负雪扬华，余植之庭圃，遂赋之云：名同音器，质异贞松，四序一彩，素华冬馥。
曹植《乐府歌》曰：橙、橘、枇晁、甘蔗代出。
谢灵运《七济》曰：朝食既华，摘果堂阴，春惟枇晁，夏则林檎。
○槟榔
《吴录·地理志》曰：交趾朱戴县有槟榔树，直无枝条，高六七丈，叶大，如莲实房，得古贲灰，扶留藤食之，则柔而美。郡内及九真日南并有之。
《宋书》曰：刘穆之少时，家贫，诞节嗜酒食，不修拘检。好往妻兄家乞食，多见辱，不以为耻。其妻江嗣女，甚明识，每禁不令往。江氏后有庆会，属勿来，穆之犹往。食毕，求槟榔，江氏兄弟戏之曰："槟榔消食，君乃常饥，何忽须此？"妻复截发市肴馔，为其兄弟以饷穆之，自此不对穆之梳沐。及穆之为丹阳尹，将召妻兄，妻泣而稽颡以致谢。穆之曰："本不匿怨，无所致忧！"及至醉，穆之乃令厨人以金盘贮槟榔一斛以进之。
《齐书》曰：任昉父遥，本性重槟榔，以为常饵，临终常求之，不得好者。昉亦所嗜好，深以为恨，遂终身不常槟榔。
《梁书》曰：干陀厉妃，在南海洲上，其俗与林邑、扶南略同。出班布、古贝、槟榔。槟榔特精，为诸国之极。
《三国典略》曰：齐命通直散骑常侍辛德源聘于陈，陈遣主客蔡凝宴酬。因谈谑，手弄槟榔，乃曰："顷闻北间有人为啖槟榔获罪，人间遂禁此物，定尔不？"德源答曰："杆是天保初王尚书罪状辞耳，犹如李固被责，云胡粉饰貌，搔头弄姿，不闻汉世顿禁胡粉。"
《金楼子》曰：有寄槟榔与家人者，题为"合"种，盖人一口也。
《风俗记》曰：王高丽，年十四五时，四月八日在鼓城佛寺中，谢混见而以槟榔赠之，执王手谓曰："王郎，谢叔源可与周旋否？"
《南中八郡志》曰：槟榔，大如枣，色青似莲子。彼人以为异。婚族好客，辄先进此物；若邂逅不设，用相嫌恨。
《林邑记》曰：槟榔树，大围丈馀，高十馀丈。皮似青铜，节如桂竹，下本不大，上末不小，调直亭亭，千万若一。森秀无柯，端顶有叶。叶似甘蕉，条泒开破，仰望沙沙，如插丛蕉于竹杪；风至独动，似举羽扇之扫天叶。下系数房，房缀十数子。家有数百树，云竦如坠绳也。
《广州记》曰：岭外槟榔，小于交趾，而大如蒳子，土人亦呼为槟榔。
《广志》曰：木实曰槟榔，树无枝，略如柱。其颠五六尺间，穗如黍秀，实大如桃李。生棘针，重叠其下。剥其皮，煮其肉实而贯之，坚如干枣。食后啖之滑，美，削迦下气。彼方珍之，以为口实。亦出交趾。
《南方草木状》曰：槟榔树，三月开花，仍猎菖实，大如鸡卵，十一月熟。
《云南记》曰：云南有大腹槟榔，在枝朵上，色犹青。每一朵有三二百颗。又有剖之为四片者，以竹串穿之，阴干，则可入停。其青者，亦剖之，以一片青叶及蛤粉卷和，嚼咽其汁，即以碱涩味。云南每食讫，则下之。
又曰：云南多生大腹槟榔，色青，犹在枝朵上，每朵数百颗。云是弥臣国来。
又曰：云南有槟榔，花糁极美。
又曰：平琴州有槟榔，五月熟。以海螺壳烧作灰，名为贲蛤灰，共扶留藤叶和而嚼之，香美。
《罗浮山疏》曰：山槟榔，一名蒳子，干势蔗，叶类柞。一丛千馀干，每干生十房，房底数百子，四月彩。树似栟榈。生日南者，与槟榔驮荽，五月子熟，长寸馀。
杨咳戤《洛阳伽蓝记》曰：南方歌荣国最为强大，民户殷多。出明珠、金、玉及水精珍异，饶槟榔。
《异物志》曰：槟榔若笋竹生，竿种之，精硬，引茎直上。末五六尺间，洪洪肿起，若瘣木焉。因拆裂出。若黍穗，伍陋而为实，大如桃李。又生棘针，重累其下，以御卫其实。剖其上皮，空其肤，熟而贯之，硬如干枣。以扶留藤古贲灰并食，下气及宿食削迦。饮食设以为口实。
《岭表录异》曰：槟榔，交、广生者，非舶槟榔，皆大腹子也。彼中悉呼为槟榔。交趾豪士，皆家园植之，其树茎叶根干，与桄榔、以萦小异也。安南人自嫩及老彩实啖之，以不娄藤兼之瓦屋子灰，竞咀嚼之。自云交州地温，不食此，尾馛袪其瘴疠。广州亦啖槟榔，然不甚于安南也。府郭内亦无槟榔树。
周成《杂字》曰：槟榔，果也，似螺，可食。
李当之《药录》曰：槟榔，一名宾门。
左思《吴都赋》曰：槟榔无柯，椰叶尾鬋。
刘渊林《吴都注》曰：槟榔，高六七丈，正直无枝叶，条从心生。其实作房从心中，一房数百实，如鸡子，外有壳。肉满壳中，正白，味苦涩。得扶留藤与古贲灰食，则柔滑而美矣。
俞益期《与韩康伯笺》曰：槟榔，信南游之可观！子既非常，木亦特奇，云温交州时度之。大者三围，高者九丈。其擢穗似禾，其缀实似谷。其皮似桐而厚，其节似竹而概。其中空，其外劲。其屈如复虹，其申如缒绳，步其林则寥朗，庇其荫则萧条。信可以长吟，可以远想矣！性不奈霜，不得北植，必当遐树海南，辽然万里。不遇长者之目，自令恨深。
刘义恭《启事》曰：奉赐交州所献槟榔，味殊常品，途远伻泊。九真蛮獠俗曰："九真獠欲婚，先以槟榔子一函诣女，女食即婚。"
○豆寇
刘欣期《交州记》曰：豆寇，似〈木玄〉树，味辛。堪综合槟榔嚼，治龈齿。
环氏《吴地记》曰：黄初三年，魏来求豆寇。
《南方草物状》曰：漏寇树，子大如李实，二月华，七月熟。出兴古。
左思《吴都赋》曰：草则藿蒳豆寇。
○胡桃
《晋宫阁名》曰：华林园，胡桃八十四株。
《广志》曰：陈仓胡桃，皮薄多肌。阴平胡桃，大而皮脆，急纸则破。
《西京杂记》曰：上林苑有胡桃。
《吴时外国志》曰：大秦有枣、柰、胡桃。
《博物志》曰：张骞使西域还，得胡桃。
《广五行记》曰：后蜀李雄玉衡十二年，扶风人韩豹为太史令。雄卒，子期立，以豹为袒缘，犹领侯职。豹常言于期曰："臣今老，志在田园，欲植胡桃，愿赐其种。"期不悟。俄而李寿自涪率众南向，袭克成都，废期自立。
《岭表录异》曰：山胡桃，皮厚而坚，大于北府。底平如槟榔，多肉少穰，亦与北中者相似。以斧磓之方破，或取之，自底磨平，以为印子，其隔屈曲，类篆文也。
马融《西弟颂》云：胡桃自零。
潘岳《闲居赋》曰：三桃表樱、胡植叼。
孔融《与诸卿书》曰：先日多惠胡桃，深知笃意。
刘滔母《答虞吴国书》曰：咸和中，避苏峻乱于临安式，吴国遣使饷馈，乃答书曰："杆果有胡桃、飞穰。飞穰出自南州，胡桃本生西羌。外刚内柔，质似贤，欲以奉贡。"
○荔枝
《东观汉记》曰：单于来朝，赐橙、橘、龙眼、荔枝。
谢承《后汉书》曰：汝南唐羌为临武县长，接交州，旧献荔枝，羌上书谏，乃止。
魏文帝诏群臣曰：南方有龙眼、荔枝，宁比西国蒲陶、石蜜乎？今以荔枝赐剿泗，啖之，则知其味薄矣。
《吴录》曰：苍梧多荔枝，生山中，人家亦种之。
《唐书》曰：杨贵妃生于蜀，好荔枝。海南荔枝胜蜀者，故每岁飞驰以进。然方暑而熟，经宿辄败。
又曰：白居易为忠州刺史，在郡为木了泱枝图，寄朝中亲友，各记其状曰："荔枝生巴峡间，形圆如帷盖。叶如桂，冬青。华如橘，春荣。实如丹，夏熟。朵如蒲萄，核如枇晁，壳如红缯，膜如紫绡。瓤肉莹白如冰雪，浆液甘酸如醴如酪，大抵如此。其实若离本枝，一日而色变，二日而香变，三日而味变。四五日外，色香味尽去矣。
《广志》曰：荔枝，高五六丈，如桂树，绿叶蓬蓬然，冬夏郁茂，青华朱实。实大如鸡子，核黄黑，似熟莲子。实白如眆，甘而多汁，似安石榴，有甜味。夏至日将已时，翕然俱赤，则可食也。一树下百斛。犍为僰道南，荔枝熟时，百鸟肥。其名之曰焦核，小次曰春花，次曰朝偈，此三种为美。次鳖卵，大而酸，以为醢和。率生稻田间。
又曰：荔枝、壶橘，南珍之上。
《西京杂记》曰：南越王尉他，献高祖鲛鱼、荔枝，高祖报以蒲桃、锦四匹。
竺法真《登罗山疏》曰：荔枝冬青，夏至日子始赤，六七日可食，甘酸宜人。其细核者，谓之焦核，荔枝之最珍也。
《异物志》曰：荔支为异，多汁，味甘绝口，又小酸，所以成其味。可饱食，不可使厌。生时大如鸡子，其肤光泽，皮中食。干则醮小，则肌核不如生时奇。四月始熟也。
《岭表录异》曰：荔枝，南中之珍果也。梧州江前有火山，上有荔枝，四月先熟，(以其地熟，故曰火也，)核大而味酸。其高新州与南海产者最佳，五六月方熟。(黔中亦出荔枝，余曾得一常，一势火山者。)形若小鸡子，近蒂稍平，皮壳殷红，肉莹寒玉。又有焦核者，性热液甘，食之过度，即蜜浆制之。又有蜡荔枝，黄色，味稍劣于红者。
《广州记》云：每岁进荔枝，邮传者疲毙于道。汉朝下诏止之。今犹修事荔枝煎进焉。其树自径尺至于合抱，叶密如冬青。木性坚重。其根，工人多取为阮咸槽、弹弓、棋局。
仲长统《昌言》曰：今人主不始神芝、朱草，而患枇晁、荔枝之腐，亦鄙矣！
王逸《荔枝赋》曰：乃睹荔枝之树，其形也，暧若朝云之兴，森如横天之彗。角亢兴而灵华敷，大火中而朱实繁。灼灼若朝霞之吐日，离离如繁星之着天。
刘渊《吴都注》曰：荔枝树生山中，叶绿色，实正赤，肉肥，肌正白，味美。
左思《蜀都赋》曰：旁挺龙目，侧生荔枝，布绿叶之萋萋，结朱实之离离。
