○象刑
《尚书大传》曰：唐虞象刑而民不敢犯，苗民用刑而民兴相渐。唐虞之象刑，上刑赭衣不纯，(纯，绿者。时人尚德义，犯刑者但易衣服，自为大耻。)中则杂屦，(屦，履也。)下刑墨幪，(幪，中也。使以下得冠饰。幪音蒙。)以居州里，而民耻之。
《汉书·刑法志》曰：孙卿之论刑也，曰："世俗之为说者，以为治古无肉刑，(治古，谓上古至治之时也。)有象刑、墨黥之属，菲屦赭衣而不纯，(菲，草也。屦，履也。纯，绿衣也。不加绿，示有耻也。)是不然矣。以为治古则人莫触罪矣，非独无肉刑哉？亦不待象刑矣。(人不犯法、即象刑无所施也。)以为人或触罪矣，而直轻其刑，是煞人者不死，而伤人者不刑也。罪至重而刑至轻，民无所畏，乱莫大焉。故象刑非生于治古，方起于乱今也。"(如淳曰：古无象刑也。所以有象刑之言者，近起于今人恶刑之重，故遂推言古之圣君，但以象刑，天下自治。)
《白虎通》曰：圣人治天下，必有刑罚何？所以助治顺天之度也。故悬爵赏者，示有所劝也；设刑罚者，明有所惧也。《传》曰：三王肉刑，应世以立。刑者，五帝之鞭策。刑所以五何？法五行也。五帝画其衣，象五行也。
○诛
《书》曰：昏迷于天象，以干先王之诛。
又曰：商罪贯盈，天命诛之。予不顺天，厥罪惟均。
《礼》曰：振书、端书于君前，有诛；倒䇲、侧龟于君前，有诛。(臣不豫事不敬也。振。去尘也。端。正也。倒，颠倒也。侧，反也。皆谓甫省视之也。)
又曰：以足蹙路马刍有诛，齿路马有诛。(皆广敬也。路马，君之马。诛，罚也。)
《周礼·秋官下》曰：布宪掌宪邦之刑禁。伤人见血而不以告者，攘狱者、遏讼者，故以告而诛之。(谓吏民相煞伤见血者，攘狱者拒却不授也。遏讼者上遏。)
《公羊传》曰：君亲无将，将而必诛。
《传》曰：见无礼于君者，诛之，如鹰鹯之逐鸟雀也。
《家语》曰：孔子为鲁司寇，七日，而诛乱政大夫少正卯，戮之于两观之下。子贡曰："少正卯，鲁之闻人也。今夫子为政而始诛之，或者为失乎？"孔子曰："天下有大恶者五，而窃盗不与焉：一曰心逆而险，二曰行僻而坚，三曰言伪而辩，四曰记丑而博，五曰顺非而泽。此五者有一于人，则不免君子之诛，而少正卯皆兼有之：居处足以撮徒成党，谈说足以褒饰荣众，强御足以反是独立，此乃人之奸雄，不可不除。夫汤诛尹谐，文王诛潘正，周公诛管蔡，太公诛华士，管仲诛付乙，子产诛史何，此七子，皆异世而同诛者。七子异世而同恶，故不可赦也。吾始诛之，不亦可乎？"
《史记》曰：二世遵用赵高之法，乃阴与谋曰："大臣不服，官吏尚强，及诸公子必与我争，奈何？"高曰："臣固愿言而未敢也。先帝之大臣，皆天下累世名贵人也，人积功劳，世以相传久矣。今高素，小贱，陛下幸称举，令在上位管中事。大臣鞅鞅，特以貌从臣，其心实不服。今上出，不因此时案郡县守尉有罪者诛之，上以振威天下，下以除去上生平所不可者。愿陛下遂从时尾昰。"二世曰："善。"乃行诛大臣及诸公子。
《汉书》曰：诛彭越，盛其醢以偏赐诸侯。
又曰：公孙弘年八十终丞相位，其后李蔡、严青翟、赵周、石庆、公孙贺、刘屈牦踵为丞相。自蔡至庆，丞相府客馆丘墟而己，至贺、屈牦，坏为马厩、车库、奴婢室矣。惟庆以惇谨终丞相位。其余尽伏诛。
又曰：上遣公孙敖将兵深入匈奴迎李陵，敖军无功还，言陵教单于为兵，以备汉军，故臣无所得。上闻，于是族陵家，母弟妻子皆伏诛。
《后汉书》曰：梁冀诛李固而露尸于衢，令有敢临者加其罪。
又曰：梁冀专权，其同己者荣显，违迕者剑死。同僚侧目，台合机事先以闻冀，乃得奏御。内外恐惧，上下钳口，天子恭己而己，不有所亲任。上既不平之矣，冀以私憾专煞议郎邴遵，上愈益忿，八月癸酉，上问小黄门唐衡曰："左右谁与梁氏不相得者？"衡答曰："单超、左悺。"上呼超、悺(音管)入室。上曰："梁将军兄弟专朝，逼胁内外，公卿己下，从其风旨。今欲诛之，于常侍意如何？"皆对曰："诚国贼，当诛之日久。臣等弱少，未知圣意如何？"上曰："审然者，常侍密图之。"对曰："图之易耳，但恐陛下腹中狐疑。"上曰："奸臣胁国，当伏其罪，复何狐疑？"于是命衡呼超等，曰："陛下今计己决，勿得首茉，恐为人疑。"丁丑，冀心疑超等，使中黄门张恽入省宿，以防其变。瑗敕吏收恽，自外谋图不轨。于是帝幸殿，召公卿勒兵，使者收冀大将军印绶，更封比景部乡侯。黄门令瑗将虎贲剑士卒千人，司隶与共捕冀宗亲，送雒阳狱，无少长，皆诛之。冀自煞，坐冀所连及公卿、列侯、校尉、刺史、二千石死者数十人，冀故吏宾客免绌者二百馀人，朝廷为之一空。
又曰：锺离意为瑕丘令。吏有檀建者盗窃县内，意屏人问状，建叩头伏罪，不忍加刑，遣令长休。建父闻之，为建设酒，谓曰："吾闻无道之君以刃残人，有道之君以义行诛。子罪，命也。"遂令建进药而死。
《汉杂事》曰：上自击邓奉，破之于长安。奉降，上以旧功臣，不诛。耿弇曰："奉背恩反叛，曝师连年，上既至，奉亲在陈，兵败乃降，不诛尾馛征恶。"于是诛之。
又曰：秦丰、田戎连兵黎丘距汉，上遣朱祐守丰。议者以为丰已连年，势必困，上自往，丰必降。上往招，丰出恶言。后数月，丰降祐，槛车传及母妻子送洛阳。大司马吴汉劾奏祐知丰狡猾，围守连年，上亲至城下而遂悖逆，天下所闻，当伏夷灭之诛。不时斩截，而听授降，失将帅任，大不敬。上乃诛丰，召祐。
王隐《晋书》曰：解结与孙秀不协，秀诛张华，并欲诛结弟，梁王肜救之，秀曰："我于水中，蟹尚恶之，况其兄弟耶？"
《晋书》曰：孟玖谮陆机于成都王颖，言其有异心。将军王阐、郝昌、公师蕃等皆玖所用，与牵秀等共证之。颖大怒，使秀密收机。其夕，机梦黑缦绕车，手决不开，天明而秀兵至。机释戎服，着白袷，与秀相见，神色自若，谓秀曰："自吴朝倾覆，吾兄弟宗族蒙国重恩，入侍帏幄，出剖符竹。成都命吾以重任，辞不获己。今日授诛，岂非命也？"因与颖笺，词甚凄恻，既而叹曰："华亭鹤唳，岂可复闻乎？"遂遇害于军中。
又《载记》曰：昌黎尹孙伯仁护弟北支、支弟乙拔等俱有才力，以骁勇闻。冯跋之立也，并冀开府，而跋未知所欲，由是有怨言，每于朝享之际，常拔剑击柱曰："兴建大业有功力焉，而滞于散将，岂是汉祖山河之义乎？"跋怒，诛之。
《赵书》曰：临沅侯崖约字道恭，与太子詹事羯孙珍会朝。珍患目痛，问约用何方治为佳，约戏言惟溺取愈。珍曰："目何可溺？"约曰："卿目腕腕，正可溺中。"珍入奏，天子怒，约父子伏诛。
《晋书》曰：刘裕诛诸葛长民，士庶咸恨正刑之晚，若释桎梏焉。
《宋书》曰：谢眺初告王敬则反。眺临诛，叹曰："天道其不可昧乎？我不煞王公，王公因我而死。"
《庄子》曰：为不善乎显明之中者，人得而诛之。为不善乎幽暗之中者，鬼得而诛之。明乎人，明乎鬼者，然后能独行也。
《列子》曰：邓析操两可之说，设无穷之辞。当子产执政，作竹刑，郑国用之，数难子产之治，子产俄而诛之。
《慎子》曰：有虞之诛，以幪巾当墨，以草缨当劓，以菲履当刖，以艾韡当宫，布衣无领当大辟，此有虞之诛也。斩人去文体，凿其肌肤，谓之刑。画衣冠，异章服，谓之戮。上世用戮而民不犯也，当世用刑而民不从。
《韩子》曰：尧欲传天下于舜，鲧谏曰："不祥哉！孰以天下传之匹夫？"尧不听，举兵诛之于郊。共工又谏，流于幽都。天下莫讣涸。
又曰：太公东封齐。齐东海上有居士，曰狂厢、华士，昆弟二人立议曰："上不臣天子，下不事诸侯。耕作而食，掘井而饮，吾无求于上。"太公至营丘，使执而煞之。周公闻，发急传问之，太公答曰："今有马如骥之状，天下至良也，驱之不前，引之不至，左之不左，右之不右，贤士而不为主用，骥之不可以左右，是以诛之。"
《会稽典录》曰：孟尝仕郡户曹史。上虞有寡妇双，养姑至孝。姑卒病亡，其女言县以双煞其母。县不理断结，竞言郡，郡报治罪。尝谏以为此妇素名孝谨，此必见诬，固谏不听，遂抱其狱文书哭于府门。后郡遭大旱三年，上虞尤甚，太守殷丹下车访问，尝具陈双不当死，诛姑之女，改葬孝妇。丹如其言，天应雨注。
《襄阳耆旧记》曰：李衡闻王２@@有人物，往干之。２@@曰："多士世尚书剧曹郎才也。"后数年，校书郎吕壹操弄权柄，大臣逼畏莫讣涸。或问２@@，２@@曰："非李衡无能困之者。"遂共荐衡为郎。衡一引见，口奏壹数千语，孙权有愧色，刘助复告壹，壹即伏诛。
《世说》曰：桓宣武之诛袁贞也，未当其罪，世以为冤焉。袁贞在寿春，尝与宣武一妾妊焉，生玄，及篡。亦覆桓族，识者以为天理之所至。
○轘
《释名》曰：车裂曰轘。轘也者，散也，文体分散。
《传》曰：齐人煞子亹而轘高渠弥。(本裂曰轘。)
又曰：楚子为陈夏氏乱，故伐陈。谓陈人无动，将讨于少西氏。遂入陈，煞夏征舒，轘之栗门。
又曰：楚观起有宠于令尹子南，未益禄而有马数十乘，楚人患之。王煞子南于朝，轘起于四境。
《孔丛子》曰：齐王行车裂之刑，群臣谏，不听。子高见齐王曰："闻君行车裂之刑。夫车裂之刑，无道之刑也，而君行之，臣切以为下吏之过也。"王曰："寡人耳。民多犯法，为法之轻也。"子高曰："然此诚君之盛意也。夫人含五常之性，有哀乐喜怒，无不过其节，节过则毁于义。多犯法，以法之重，无所措手足故也。今天下悠悠，士无定处，有德则往，无德则去。欲规霸王之业，与众大国为难，而行酷刑以惧远近，国内之民将畔，四方之士不至，此乃亡国之道。君之下吏不得以闻，是为自居于中正之地，而暗推之君王，使同于桀纣也。且夫为人臣见主非而不争，以陷主于危亡，罪之大者也。人主疾臣之弼己而恶之，资臣以箕子、比干之忠，惑之大者也。"齐王曰："谨闻命。"遂除车裂之法焉。
《史记》曰：秦发兵攻商君，煞之于郑渑池。秦惠王车裂商君，徇曰："莫如鞅反。"灭商君之家。
又曰：张仪西说赵王曰："苏秦荧惑诸侯，以是为非，以非为是，欲反之，不可一，亦以明矣。"
《汉书》曰：陈胜初令铚人宋留将兵定南阳，入武关。留己徇南阳，闻胜死，南阳复为秦。宋留不能入武关，乃东至新蔡，遇秦军，宋留以军降秦。传留至咸阳，车裂留以徇。
《续汉书》曰：张角别党马元义为山阳所捕得，锁送京师，车裂于市。
崔鸿《前凉录》曰：武威姑减氏名白兴，以女为妻，其妻妒之，兴怒，以妻为婢，为女给使。郡县以闻。张骏大惊曰："自古所未闻也。将为怪乎？"于姑臧市轘煞之。是月沉阴昏，雾霾四塞。
又曰《前奏录》曰：池阳民惑其妇言而欲煞母，遂车载母，辞诣亲家，入南山。母曰："汝诣亲家，何至是也？"儿曰："老婢何言："遂不母于嵠谷之间，脱衣将煞之。初，妇谓其夫曰："不可不得中衣来也。"儿不欲手脱，背坐厉声令母自脱。母泣曰："我生汝养汝，至于今日，汝信妇言枉煞我，不可不乞我此衣。"儿怒曰："老婢复何言？"母呼曰："天神山神当见此不？"言未卒声，见所持刀忽贯其项而煞，投于山穴。母乘车却归，昏而反家。妇谓其夫还，逆问："得中衣来不？"母驰告邻里，收其妇送官。郡县以闻，坚惊曰："宇宙之内乃有此事，将非怪乎？"于是轘而煞之。
崔鸿《南燕录》曰：慕容超即位，太后告超曰："左仆射封嵩数遣黄门令牟裳说吾云：'帝非太后所生，依如故法，宜勒毙尴帝，立钟为主。'超命执嵩斩之。嵩请与母别，超曰："汝尚知有母，何意问人之亲？"以五车裂之。
又《前秦录》曰：有司奏，人有盗其母之钱而逃者，请投之四裔。太后闻而怒曰："三千之罪，莫大于不孝，当弃之市朝，奈何投之方外乎？方外岂有无父母之乡乎？"，于是轘而煞之。
《淮南子》曰：苌弘，周宣之执数者也。天地之气，日月之行，风雨之变，律历之数，无所不通也，然不自知，车裂而死。
刘向《说苑》曰：秦始皇太后不谨，幸郎嫪毐，封长信侯，专国事，骄奢。与侍中左右贵臣俱博饮，酒醉争言而斗者走白，皇帝大怒，毐因作乱咸阳宫。始皇取毐，四支车裂之；取皇后，迁之长乐宫。
桓宽《盐铁论》曰：李斯相秦，藉天下之势志小万乘。及其囚于囹圄，车裂于云阳之市，愿负薪入东门，行上蔡径，不可得也。
○烹
《释名》曰：煮之于镬曰烹，若烹禽兽之肉也。
《传》曰：寒浞，伯明氏之谗子弟也。伯明后寒弃之，夷羿收之，(夷，氏也。)信而使之以为己相。浞行媚于内，(内，宫人。)信施赂于外，愚弄其民，(欺罔也。)而虞羿于田，(乐之以游田。)树之诈慝，以取其国家。(树，立也。)外内咸服，(信足诈。)羿犹不悛。(悛，改也。)将归自田，(羿还。)家众煞而烹之，以食其子。(食羿子。)其子不忍食诸，死于穷门。(煞之于国门。)
又曰：楚客聘于晋，过宋，太子知之，请野享之。公使往，伊戾请从之，公曰："夫不恶汝乎？"对曰："小人之事君也，恶之不敢远，好之不敢近，敬以待命，敢有二心乎？纵有供其内，莫供其外，臣请往也"。遣之。至则欿用牲加书征之，(诈作盟处，为太子反征验也。)而骋告公曰："太子将为乱，既与楚客盟矣。"公囚太子，乃缢而死。公徐闻其无罪也，乃烹伊戾。
又曰：楚白公为乱，既死，其徒征之，生拘石乞而问白公之死焉。乞曰："此事也，克则卿，不克则烹，何害，固其所也。"乃烹石乞。
《史记》曰：齐威王召阿大夫语曰：自子之守阿，誉言日闻，然使使视阿，田野不辟，民贫苦。昔者，赵攻甄，子弗能求；卫取薛陵，子弗知。是子以币厚吾左右以求誉也。是日烹阿大夫，及左右尝誉者并烹之。
又曰：主父偃曰："丈夫生不五鼎食，死则五鼎烹。"
《汉书》曰：韩信闻郦食其凭轼下齐七十馀城，乃臆魃辐平原袭齐。齐王田广闻汉兵至，以为食其卖己(言其与韩信同谋。)乃烹食其。
又曰：韩信以罪废为淮阴侯，谋反，诛。临死，叹曰："悔不用蒯通之言。"高帝曰："是齐辩士蒯通。"乃诏蒯通。通至，上欲烹之，曰："若教韩信反，何也？"通曰："狗各吠非其主。当彼时，臣独知齐王韩信，非知陛下也。且秦失其鹿，天下共逐之，高材者先得。天下匈匈，争欲为陛下所为，顾力不能，可殚诛邪？"上乃赦之。
《晋中兴书》曰：刘寅于厌次县筑垒拒石勒，勒后虏执寅，以镬汤煮之。
《韩子》曰：乐羊为魏将，攻中山，其子在中山，中山之君烹其子而遗之乐羊，坐于幕下而飨之。
《吕氏春秋》曰：齐王疾痛，使人迎文挚。至，视王疾，谓太子曰："非怒王，则疾不可活；王怒，则挚必死。"太子顿首强请，曰："荀已王疾，臣与母以死事之，愿先生勿患也。"挚曰："诺。"与太子期而至，将往不当者三，齐王固己怒矣。挚至，不解履登床问疾，王怒，不与言，挚因出，固辞以重怒，王吐而起，疾乃遂己。王大怒，不悦，将烹挚。太子与王左右争急之不得，果以鼎烹挚。爨之三日三夜，颜色不变。挚曰："诚欲煞我，则胡不覆之以绝阴阳之气？"王使覆之，乃死。
《新序》曰：田单处中牟。佛肸以中牟叛，置鼎于庭，致士大夫曰："与我者授邑，不吾与者烹。"大夫从之。至于田卑，曰："义士死不避斧钺之罪，穷不授轩冕之服。尾殹而生，不仁而富，不若死。"褰衣将入鼎，佛肸说，乃止。赵氏攻取之，闻田单不肯与也，求而赏之。卑曰："不可也。一人举而万夫俯首，智者不为；赏一人而惭万夫，义者不取。我授赏，使中牟之士皆耻，不义。吾去耳。"遂之南楚。
《英雄记》曰：董卓攻得李昊、张安毕主范中，生烹之。二人临入鼎，相谓曰："不同日生，而同日烹。"
