○鱼下
辛氏《三秦记》曰：昆明池，人钓鱼，纶绝而去，梦于汉武求去其钓。明日游戏于池，见大鱼衔索，帝曰："昨所梦也。"取而去之。帝后得明珠。
《玄中记》曰：东方之东海，有大鱼焉。行海者一日逢鱼头，七日遇尾。其产，则三百里水为血。
《永嘉郡记》曰：青田溪，冬天水热如汤，众鱼归之，名鱼仓。
《三齐记》曰：青城山，始皇祭此山，筑石城，入海三十里射鱼，水四里变赤如血，于今犹尔。
盛弘之《荆州记》曰：长沙湖乡连瞬颠有石鱼，形若鲤，相重沓如云母，炙之作鱼脯。
《林邑国记》曰：飞鱼翼如蝉，飞则陵云，沉泳海底。
《王子年拾遗录》曰：嬴洲，一孟罦洲，亦曰环洲。有洞渊，广千里。有鱼，身长千丈，鳞色兰班，鼻有角，时鼓舞戏。或有远而望者，见水间有五色云，上就而视之，乃此鱼喷水为云也。
又曰：夏鲧治水无功，沉于羽渊，化为玄鱼，大千丈。后遂死，横于河海之间。后世圣人以鱼为神化之物，以"玄"种合于"鱼"为"鮌"种。
崔豹《古今注》曰：水君，状如人，乘马，众鱼导从，一名鱼伯，大水有之。汉末，有人于河际见之，人马皆有鳞甲，如大鲤鱼，但手足别，耳、目、鼻与人不殊。见人良久，入水而没。
《博物志》曰：吴王江行，食脍有馀，弃之江中流，化而为鱼。匠箔中有名吴王馀鲙鱼者，长四寸，大者如箸，犹作鲙形。
《岭南异物志》曰：南方常晴，望海中，二山如黛。海人云："去岸两厢各六百里，一旦暴风雷，雾露皆腥，杂以泥涎，七日方已。"属有人从山来，说云："阁鱼因鸣吼吹沫，其一鳃挂山巅七日，山为之折，不能去，鸣声为雷，气为风，涎沫为雾。"
又曰：海中所生鱼蜃，置阴处有光，初见之以为怪异。土人常推其义，盖咸水所生，海死晷遇阴晦，波如燃火满海，以物击之，迸散如星。
《岭表录异》曰：新泷等州山田，拣荒平处，以锄锹开为町疃。伺春雨，丘中贮水，即先买鲩鱼子散于田内。一二年后，鱼儿长大，食草根并尽，既为孰田，又收鱼利。乃种稻，且无稗草，乃齐民之上术也。
《异苑》曰：永嘉有人断水捕鱼，宰牲祈祭，了无所获，将弃罢之。其夕，梦见老公云："诸君何不少停？"夜闻豚声，惊起共看，乃是大鱼，锉以为鲊，顿得百薄。故因以百薄为濑水。
《述异记》曰：桓冲为江州，遣人周行庐山，见一湖中有赤鳞鱼。使者欲饮水，鱼毡鳍向之，乃不敢饮。
又曰：关中有金鱼神。云周平王二年，十旬不雨，遣祭天神，俄而生涌泉，鱼跃出而降雨。
《幽明录》曰：成彪兄丧，哀悼结气，昼夜哭泣。后钓于泽，经所共饮处，释纶悲感。有大鱼跳入舡中，俯视诸小鱼。彪仰天号恸，俯而见之，悉放小鱼，大者便自出舡去。
《搜神记》曰：宫亭耗蘼石庙，有估客下都，经其下，见二女子，云："可为买两量丝履，自厚相报。"估客至都，市好丝履并箱盛之，自市一书刀，亦在箱中。既还，以箱置庙中而去，忘取书刀。湖中正帆，忽有鲤鱼跳入舡，破鱼，得书刀焉。
《广五行记》曰：唐仪凤玄年，博州僧正满行同凡俗，买鱼数头，于房作鲙食之。至夜四更，忽闻窗外有暴风声，乃梦一佛、二金刚语满云："尔是何物小儿，将秽污伽蓝？"金刚手执棒，满闭目，因而两目不开矣。
又曰：曹、宋二州西界大剂陂村人陈君，少小为捕鱼业。于后得患，恒被众鱼所食，痛苦不能自持。若以鱼网盖之，其痛即止。后为村人盗其网去，数日之间，不胜痛苦而死。
《乐府》歌曰：江南可彩莲，莲叶何田田。鱼戏莲叶间，鱼戏莲叶东，鱼戏莲叶西。
宋玉《对问》曰：夫鸟则有凤，鱼则有鲸。鲸鱼朝发昆仑之虚，暴鳍于碣石，夕宿于孟诸。夫尺泽之鲵，岂能与量江海之大哉！
东方朔《客难》曰：死炅清则无鱼，人至察则无徒。
曹植《答崔文始书》曰：临江以钓，不获一鳞，非江鱼之不食，其所饵之者非也。是以君子慎举擢。
○鲤鱼
《河图》曰：黄帝游于洛，见鲤鱼，长三尺，青身无鳞，赤文成字。
《毛诗·宛丘·衡门》曰：岂其食鱼，必河之鲤？
又《臣工·潜》曰：鲦〈鱼堂〉𫚢鲤。(鲦音条。)
《东观汉记》曰：姜诗，字士游，性至孝。母常饮江水，儿取水溺死，恐母知，诈云行学。俄而涌泉出舍侧，并旦出鲤一诗。
谢承《后汉书》曰：羊续好食生鱼。为南阳太守，丞侯俭贡鲤，续受而悬之。一赎，俭复致一枚，续乃以所悬枯鱼以示俭，终身不复食鱼。
《晋书》曰：王祥性至孝。早丧亲，继母朱氏不慈，数谮之，由是失爱于父。母有疾，衣不解带，汤药必亲常。母欲生鱼，时天寒水冻，祥解衣将剖冰求之。冰忽自解，怂沭跃出，持之而归。
又曰：刘聪将赵染，为索綝所败，杀其长史鲁徽。刘曜闻之，曰："蹄涔不容尺鲤，染之谓也。"
《齐书》曰：崔祖思自相国从事中郎迁齐国内史。高帝既为齐王置酒为乐，羹脍既至，祖思曰："杆味故为南北所推。"侍中沉文季曰："羹脍吴食，非祖思所解。"宙思曰："鳖鲤似非勾吴之诗。"文季曰："千里莼羹，岂关鲁卫？"帝甚悦曰："莼改奘应还沉。"
《南史》曰：梁南郡太守刘之亨，常梦二人姓李，诣之乞命，未之解也。其明日，仲夏有遗生鲤鱼二头，之亨曰："必梦中所感也。"乃放之。其夜，又梦来谢恩云："当令君延算。"
《淮南子》曰：詹公之钓，千岁之鲤。(詹公，詹何，古得道善钓者。)
又曰：牛蹄之踵，无盈尺之鲤。
《符子》曰：务光自投卢，卢川之伯以赤鲤送之。
《金楼子》曰：五尺之鲤，一寸之鲤，但大小殊，鳞之数等。
《家语》曰：孔子娶于宋上官氏女，一赎而生伯鱼。伯鱼生三日，鲁昭公以鲤鱼赐咀子。孔子荣君之贶，因名子曰鲤，字伯鱼。
曹植《辩道论》曰：甘始言：取鲤鱼一诗，令一者含药，俱投沸膏中，有药者奋尾鼓鳍，游行沉浮，有若处渊；其一者已熟而可啖。余时问言："可试不？"言："是药去此逾万里，非自行不能得也。"(《博物志》同。)
陶朱公《养鱼经》曰：威王聘朱公，问之曰："公住足千万，家累亿金，何术乎？"朱公曰："夫治生之法有五，水畜第一。所谓水畜者，鱼也。以六亩田为池，池中有九洲，即求怀子鲤鱼长三尺者二十头，壮鲤四头，以二月上旬庚日内池中水，令无声，鱼必生。所以养鲤者，不相食，易长，又贵也。
《魏武四时食制》曰：郫县子鱼，黄鳞赤尾，出稻田，可以为酱。
《列仙传》曰：吕尚钓于磻溪，三年不获。比周曰："可止矣。"尚曰："非尔所及。"果得大鲤，有兵钤在腹中。
又曰：涓子，齐人也，好饵术。接食其精，至三百年，乃见于齐。着《天地人经》四十八篇。后钓于河泽，得鲤鱼肠中符。隐于宕山，能致风雨。
又曰：琴高，赵人也。以鼓琴为宋康王舍人，行涓、鼓之术，浮游冀州涿郡间。二百馀年后，辞，入涿死晷取龙子，与诸弟子期之，期曰："皆洁齐后，于水旁设祠屋。"果乘赤鲤来出祠中，且有万人观之。留一月，复入水去。
又曰：子英者，舒乡人也，善入水捕鱼。得赤鲤鱼，爱其色，持着鱼池中，数以米谷食之。一年长丈馀，遂生角，有翅翼。子英怪畏，拜谢之，鱼言："我迎汝耳！上我背，与汝俱去。"即大暴雨，子英上腾去。岁岁来归故舍食饮，见妻子，鱼复来迎之，如此七年。故吴中门户作神鱼子英祠。
《续述征记》曰：梁孝王家中有数尺水，有大鲤。人谓有灵，不敢犯。
《宣城记》曰：临城县盖山有舒姑泉。相传云：昔舒氏女未嫁，与其父词薪，此女坐处化为清泉。其母云：此女好音乐，乃往弦歌，而泉涌，有朱鲤一诗。及命作乐，泉故涌出。
《河洛记》曰：谚云："伊洛鲂鲤，天下最美；洛口黄鱼，天下不如。"
崔豹《古今注》曰：兖州人谓赤鲤为玄驹，白鲤为白骥，黄鲤为黄雉。
《搜神记》曰：宫亭孤石有估客，至都，因市一刀，置神庙中而忘取。至湖中，忽有一鲤跳入舡，破之，得刀。(具鱼部中。)
《续搜神记》曰：谢允从武当山还，在桓宣武坐。言及左玄放为曹公置鲈鱼，允便云："杆可得耳。"求大瓮盛水，朱书符投死晷，俄有二鲤鼓鳍在死晷。
又曰：会稽鄮(音懋)县有女子姓吴，字望子，为苏侯神所爱。望子心有所欲，辄空中下之。望子常思鲙，一诗鲜鲤应心而至。
《幽明录》曰：孙权时，南方遣吏献犀簪。吏过宫亭庙，请福神下教求簪，而盛簪器便在神前。神云："临入石头，当相还去。"达石头，三尺鲤鱼跳入舡，吏破鱼得之。
又曰：平都县南陂上有冢，行人于陂取得鲤。道逢冢中人来，云："何敢取吾鱼？"夺着车上而去。
杜宝《大业拾遗录》曰：四年，梁郡有清冷渊，水面阔二里大许，即卫平得大龟之处。清泠水南有横渎，东南至宕山县，西北入通济渠。是时大雨，沟渠皆满。忽有大鱼，似鲤，而头一角，长尺馀，鳞正赤，从清泠水出，头长三尺许，入横渎，逆流西北十馀里，不没，入通济渠。于时，夹两岸随看者数百人，皆谓赤龙大鲤从渊而出。此亦唐斐搏兴之兆。
杨咳戤《洛阳伽蓝记》曰：京师语曰："伊洛鲤鲂，贵于牛羊。"
《广五行记》曰：隋炀帝大业初，为诗，令宫人唱之，曰："三月三日向江头，正见鲤鱼江上游。意欲垂钓往撩取，恐是蛟龙还复休。"鲤鱼即唐之国姓。俄而唐有天下，故歌辞曰："客从远方来，赠我怂沭鱼。呼儿烹鲤鱼，中有尺素书。"
《古歌·宁戚辞》曰：中有鲤鱼长尺半，敝布衣裳不复骭。
○𫚢鱼
《尔雅》曰：𫚢。(今𫚢额白鱼。音偃。)
《毛诗·鹿鸣·鱼丽》曰：鱼丽于罶，𫚢、鲤。(𫚢，鲇也。)
谢承《后汉书》曰：陈蕃为郡法曹吏。正月，朝见太守王龚。客有贡白鱼于龚者，龚曰："汝南乃有此鱼。"蕃曰："鱼大且明咐戤德。"
《晋书》曰：夏统，字仲御。母础，诣洛市药。会三月上已，洛中王公已下，并至浮桥。统并弗之顾。太尉贾充怪而问之曰："卿居海滨，颇能水戏乎？"答曰："可。"乃操柁正橹，折旋中流。于是风波振骇，俄而白鱼跳入舡中者有八九，观者皆悚遽。
郦善长《水经注》曰：圣水出上谷东南，流经大坊岭下。岭之东首山下有石穴，东北洞开，穴中有水。耆旧传言：昔有沙门释惠珍者，常寻之，旁水入穴，三里有余，穴分为二：一穴渐小，西北出，不知趣诣；一穴西南出，入经五六日方还。又不测短长，其水夏冷冬温。春秋有白鱼出穴数日，及人有彩食者，美珍常味。盖亦丙穴嘉鱼之类。
《列仙传》曰：陵阳子明钓于溪，得白龙，子明解钓谢之。后数十年得白鱼，腹中有书，教子明服食之法。三年，白龙来迎之。
○鳣鱼
《毛诗·谷风·四月》曰：匪鳣匪鲔，潜逃于渊。
《诗义疏》曰：鳣，身似龙，锐头，口在颔下，背上腹下皆有甲，大者千馀斤。
《后汉书》曰：杨震常客居湖城，众人谓之晚贵，震志愈笃。后有冠雀衔三鳣鱼飞集讲堂前，(冠音贯，即鹳雀也。)都讲取鱼进曰："蛇鳣者，卿大夫服之像也。数三者，法三台。先生自此升矣。"
《淮南子》曰：牛蹄之涔，不生鳣鲤。
《抱朴子》曰：彩燕巢而求凤卵，搜井底而捕鳣鱼，虽加至勤，非其所有也。
《水经》曰：汉水又东为鳣湍，洪波奔荡，崩浪云颓。耆旧言："有鳣鱼奋鳍溯流，望涛直上，至此则爆鳃失济，故因名湍矣。"
又曰：鳣鲔，鲤也，出巩穴。三月则上渡龙门，得渡为龙矣，否则点额而还。
张衡《西京赋》曰：鳣鲔𫚈鲖。
郭璞《江赋》曰：鱼则叔鲔王鳣。
孙绰《望海赋》曰：文鲤黄鳣。
○鲔鱼
《尔雅》曰：鮥、(音洛。)〈鱼卡〉，(音叔。)鲔。(鲔，鳣属也。大者名王鲔，小者名〈鱼卡〉鲔。今宜都郡自荆门以上江中通出鱏鲔之鱼。有一鱼，状似鳣而小，建平人呼鮥子，即此鱼也。鱏音寻。)
《毛诗·淇澳·硕人》曰：施罟濊濊，鳣鲔拨拨。
《毛诗义疏》曰：鲔鱼出海，三月从河上，形似丽狞蘘色青，黑头小而尖，如铁兜鍪，口在颔下。今东菜辽东人谓之尉鱼，或谓仲明鱼。仲明者，乐浪尉，溺死海中，化为此鱼也。
《礼记·月令》曰：季春，荐鲔于寝庙。(进时羹味。)
《淮南子》曰：夫牛蹄之涔，不生鳣鲔。
又曰：禹决江疏河，凿龙门，辟伊阙。龙门本有水门，鲔鱼由其中上行，得上过者便为龙。门，禹辟而大之，故言凿。
《抱朴子》曰：寸鲔泛滥蹄死昀晷，则谓天下无四海之广也；芒蝪宛转果核之内，则谓八极之界尽于兹也。
《博物志》曰：河阴岫穴出鲔鱼焉。
○〈鱼亘〉(公赠反)〈鱼瞢〉鱼(武亘反)
《魏武四时食制》曰：〈鱼瞢〉，一名黄鱼，大数百斤，骨软可食，出较恤犍为。
《淮南子》曰：季春，天子始乘舟，荐鲔于寝庙，乃为麦祈实。(鲔，瞢鱼也。天子乘舟，捕鱼者以荐进庙也。)
司马相如《上林赋》曰：〈鱼亘〉〈鱼瞢〉渐离。
左思《吴都赋》曰：筌〈鱼亘〉〈鱼瞢〉。
