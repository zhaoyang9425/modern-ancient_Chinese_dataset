○龙下
孙氏《瑞应图》曰：黄龙者，神之精、四龙之长也。王者不漉池而鱼，德达深渊，则应气而游池沼。
郦善长《水经注》曰：《浮图澄别传》曰："石虎时，自正月不雨至六月，澄诣滏口祠，稽首曝露。即日，二白龙降于祠下，于是雨遍千里。"
又曰：石勒时天旱，沙门佛图澄于石井岗掘得死龙，长尺馀。渍之以水，良久乃苏。咒而祭之，龙腾空而上，天即雨降。因名龙岗。
又曰：交州丹渊有神龙。每旱，村人以岗草置渊上，流鱼则多死。龙怒，当时大雨。
《豫章记》曰：吴猛坐郭璞事被收，寄载往南，令舡勿开户。舡主闻舡下有声，如在树杪。试窥之，有二龙负舡，一兽至宫亭湖，还豫章。
《三秦记》曰：河津，一名龙门，巨灵迹犹存，去长安九百里。水悬舡而行，旁有山，水陆不通，龟鱼之属莫能上。江湖大鱼集门下数千，不得上，上即为龙。故云："曝鳃龙门，垂耳辕下。"
又曰：龙首山，长六十里，头入于渭，尾达樊川。头高二十丈，尾渐下，高五、六尺。土赤不毛。云昔有黑龙从山南出饮渭，其行道因成王山，故因名也。
《西河记》曰：张骏立谦光殿成，后池死晷有五龙昼日见，移时乃灭。水通变绿色。骏即为铜龙以厌之。骏卒不胜此殿。
《广雅》曰：有鳞曰蛟龙，有翼曰应龙，有角曰虬龙，无角曰螭龙。
《方言》曰：龙未升天曰蟠龙。
《齐谐记》曰：蛟龙畏楝树叶、五色丝。
《汉武帝内传》曰：王母乘紫云之辇，又驾九色之班龙。
葛洪《神仙传》曰：费长房与壶公俱去。后壶公谢而遣之，长房忧不能到家，公与所用竹杖，骑之，忽然而睡，已到家。以所骑竹投葛陂中，顾之，乃青龙也。
《管辂别传》曰：龙者阳精，以潜于阴，幽灵上通，和气感神。二物相扶，故能兴。
《衬搡先贤传》曰：宋玉对楚王曰："神龙朝发昆仑之虚，暮宿于孟诸，超腾云汉植淀，婉转四渎之里。夫尺泽之鲵，岂能料江海之大哉？"
《王子年拾遗录》曰：方丈山，一名蛮雉山。东有龙场，方千里。有龙，皮骨如山阜，肤血如流水。燕昭王时，以龙膏为灯，光清澄若水，光焰五色，人以为瑞。
沉怀远《南越志》曰：蟠龙，身长四丈，赤黑色，赤带如锦文。常随水而下入于海。有毒，伤人即死。
《人物志》曰：龙神不处网罟之水，凤皇不翔罻罗之乡。
《博物志》曰：昔禹平天下，会群臣于会稽之野，防风氏后至，杀之。夏德之盛，二龙降之。禹使范成光御之，以行域外。既周而还至南海，经防风，防风之神见禹使，怒而使射之。有迅雷风雨，二龙升去。二臣恐，以刃自贯其心而死。禹哀之，乃拔其刃，疗以不世之草而皆活，是为穿匈民。
又曰：龙肉，以醢渍之，则文章生。
《异苑》曰：陶侃常捕鱼，得一织梭，还挂于壁。有顷雷雨，梭变成赤龙，从屋腾跃而去。
任昉《述异记》曰：汉和帝玄年，大雨，有一青龙堕于宫中。帝命烹之，赐群臣龙羹各一杯。故李尤《七命》曰："味兼龙羹。"
杨咳戤《洛阳伽蓝记》曰：西方乌场国西有池，龙王居之。池边有一事，五十馀僧。龙王每作神变，国王祈请，以金玉昭唉投之池中，在后涌出，令僧取之。此寺衣食恃龙而济世，人名曰龙王寺。
又曰：西方不可依山，甚寒，冬夏积雪。山中有池，毒龙居之。昔五百商人止宿池侧，值龙忿怒，泛杀商人。盘陀王闻之，舍位与子，向乌场国学婆罗门咒。四年掷晷善得其术，还，复王位，就池咒龙。龙变为人，悔过向王，王乃舍之。
《楚辞》曰：神龙失水而陆居，为蝼蚁之所哉。
○蛟
《礼记·月令》曰：季秋，伐蛟取鼍。
《史记》曰：刘媪常息大泽之陂，梦与神遇。是时雷电冥晦，太公往视，则见蛟龙于其上。已而有身，遂产高祖。
《汉书》曰：武帝玄封五年，帝自寻阳浮江，亲射蛟江中，获之。
《晋书》曰：周处，字子隐，义兴阳羡人也。父鲂，吴鄱阳太守。处少孤，未弱冠，膂力绝人，好驰骋田猎，不修细行，纵情肆欲，州里患之。处自知为人所恶，乃慨然有改励掷昃，谓父老曰："今时和岁丰，何苦而不乐耶？"父老叹曰："三害未除，何乐之有？"处曰："何谓也？"答曰："南山白额猛兽，长桥下蛟，并子为三矣。"处曰："若此为患，吾能除之。"父老曰："子若除之，则一郡之大庆，非徒去害而已。"处乃入山射杀猛兽，因投水搏蛟，或浮或沉，行数十里，而处与之俱，经三日三夜。人谓之死，皆相庆贺。处果杀蛟而反。
《家语》曰：竭泽而渔，则蛟不处其渊。
《山海经》曰：蛟，似蛇而四脚，小头细颈，有白婴。大者十数围，卵生，子如一二斛瓮。能吞人。
又曰：祷过山有虎蛟，鱼身蛟尾，音如鸳鸯。
《淮南子》曰：蛟龙寝于泉，而卵剖陵。
又曰：一渊不两蛟，(蛟，鱼之长，其皮有珠，今世以为刀剑之口是也。一说，鱼二十斤，霾蘙。)一栖不两雄。一则定，两则争。(以喻日月不得并明，一国不可两君也。)
又曰：源流千里，深渊百刃，非为蛟龙也。
又曰：山致其高，而云雨起焉；世曷其深，而蛟龙生焉；君子致其道，而福禄归焉。
又曰：君子之居民上，若以腐索御奔马；(雍容恐失民意。)若展足薄冰，蛟在其下。(蛟，龙属，皮有珠，能害人，故曰蛟在其下。)
《孙卿子》曰：积水成川，蛟龙生焉。
《吕氏春秋》曰：前有佽飞者，得宝剑于干将，遂还。及涉江，至于中流，有两蛟夹绕其船。佽飞仗宝剑曰："杆中腐骨朽肉也。"赴江刺蛟，杀之。荆王闻之，仕以执圭。
《马明生别传》曰：明生捕贼，为贼所伤。道间见神女，以肘后管中一丸药与服，即愈。随女入岱宗山石室，金床玉几。安期生从六七仙人见神女，称"下官"，请阳九百六之数。神女曰："自顷四海水减，冥湖成山。连城之鲸、万丈之蛟，不达斯运之度。惟叩天索水，辞讼纷纭。有于上府三反，烦于省察，司阴亦疲于谨案矣。"
《西京杂记》曰：瓠子河决，有蛟龙从九子，自决中逆上入河，喷沫流波，凡数十里。
又曰：董仲舒梦蛟龙入怀，乃作《春秋繁露》。
裴渊《广州记》曰：新宁郡东溪甚饶蛟，及时害人。曾于鱼梁上得之，其长丈馀，形广如楯，修颈小头，胸前赭，背上青班，胁边若锦。
《寻阳记》曰：城东门通大桥，常有蛟，为百姓害。董奉疏一符与死晷，少时，见一蛟死浮出。
《博物志》曰：澹台子羽赍千金之璧渡河，河伯欲之。阳侯波起，两蛟夹船。子羽左操璧，右操剑，击蛟，皆死。既济，三投璧于河，河伯三跃而归之，子羽毁璧而去。
又曰：荆佽飞度江，两蛟夹其舡。佽飞下剑尽断其头，而风波静。
又曰：东海上有勇士菑丘沂者，过神渊，强使饮马，马沉。欣朝服，拔剑入水，三日三夜，杀二蛟一龙而出。雷电随而击之七日七夜，眇其左目。(《韩诗外传》同。)
又曰：燕太子丹质于秦，见遣，而为机桥于渭，将杀之。蛟龙夹举机，不得发。
又曰：人食燕肉者，不可入水，为蛟龙所吞。
《王子年拾遗录》曰：汉昭帝常游渭水，使群臣渔钓为乐。时有大夫任绪，钓得白蛟，长三丈，若天蛇，无鳞甲，头有一角，长二尺，软如肉焉，牙如唇外。帝曰："杆鱼〈鱼且〉之类。非珍祥也。"乃命太官为鲊，骨青肉紫，味甚美。帝后思之，使罾者复觅，终不得也。
郭子横《洞冥记》曰：文犀国，去长安万里，在日南之南。人长七尺，被发至踵，乘犀像，以为车船。乘像入海底取宝，宿蛟人之舍，媳悦泪珠。则蛟人所泣泪而成珠也，亦曰泣珠。
《续齐谐记》曰：屈原五月五日投汨罗而死，楚人哀之，每至此日，以竹筒贮粉米祭之。汉建武中，长沙区回白日忽见一士人，自称三闾大夫，谓曰："闻君常见祭，甚善。但常年所遗为蛟龙所窃，若今有惠，可以楝叶塞其上，五色丝缚之，此二物是蛟龙所惮。"
《说文》曰：蛟，龙属也。鱼满三千六百岁，蛟为之长，率鱼而飞去。
《幼童传》曰：魏太祖，年十岁，浴于谯水，蛟来逼，自奋水击蛟，乃退，毕浴而还。
王韶之《始兴记》曰：云水源自汤泉，下流多蛟害。厉济者遇之，必笑而没。
盛弘之《荆州记》曰：襄城北沔水极深，有蛟为害。太守邓遐勇果，时人方樊哙，拔剑入水，蛟绕其足，遐自挥剑截蛟数段，流血丹水，自此无害。
刘敬叔《异苑》曰：承阳人李增行经大溪，见两蛟在川，引弓射之，中一即死。增归，因复出市，有一女子素服衔涕，捉所射箭。增怪之，问焉，答曰："何用问为？若是君箭，便以相还。"授矢而灭。增恶而骤返，未达家，暴死于路。
刘义庆《幽明录》曰：晋安帝隆安初，曲阿民谢盛乘船入湖彩菱，见一蛟来向舡，舡回避，蛟又从其后，盛便以叉杀之。惧而还家，经年伍录。至玄兴中，普天亢旱，盛与同旅数人步至湖中，见先叉在地，拾取之云："是我叉。"人问其故，具以实对。行数步，乃得心痛，还家一兽便死。
《续搜神记》曰：长沙有人，忘其姓名，家住边江，有女子渚次澣沙，觉身中有异，复不以为患。遂妊身，生三物皆如鮧(夷，提二音。)鱼，甚怜异之，乃着藻盘死晷养之。经三月，此物遂大，乃是蛟子。字大者为当洪，次者名破祖，小者名揉岸。天暴雨水，三蛟一时俱出，遂失所在。后天欲雨，此物辄来，女亦知当来，便出望之，蛟子亦出头望母，良久方复去。经年后，女亡。三蛟子至其墓所哭之，经日乃去。闻其哭声，状如狗号。
又曰：安城平都县尹氏，居在郡东十里日黄屯，尹佃舍在焉。玄嘉二十三年六月中，尹儿年十三，守舍。见一人可年二十许，骑白马，张伞及赣者四人，衣并黄色，从东方而来，于门呼尹儿，来暂寄息。因入舍中，庭下坐床，一人捉伞复之。尹儿看其衣悉无缝，马五色班，似鳞甲而无毛。有顷，雨气至，此人上马去，顾谓尹儿曰："明日当更来。"尹儿观其去，西行，蹑虚而渐升。须臾，云四合，白昼为之晦暝。明日，大瞬旦出，山谷沸涌，丘壑淼漫，将掩尹舍。忽见大蛟，长三丈馀，盘屈庇其舍头焉。
任昉《述异记》曰：夏桀之末，宫中有女子化为龙，不可近，俄而复为妇人，甚丽而食人。桀命为蛟妾，告桀吉凶之事。
《唐明皇杂录》曰：开玄中，有黄门奉使，自交广而至，方拜舞于殿下，时国医纪周顾之，谓上曰："杆人腹中有蛟龙，明日当产一子，则不可活也。"上惊问黄门曰："有疾否？"曰："臣驰马大庾岭，时当大热，既困且渴，因于路旁饮野水，遂腹中坚痞如石。"周即以消石雄黄煮而饮之，立吐一物，不数寸，其大如指，细视之，鳞甲具备。
《楚辞》曰：麇何食兮庭中？鲛何为兮木上？
○螭
《淮南子》曰：乘云车，(云雷之车。)服应龙，(服，辕中也；应龙，有翼之龙。)参青蟉，(青虬，青龙。)属绝瑞，席罗图，(萝图，车上席也。)云黄路，(云黄，所乘路车。)前白螭，(白螭先导。)后贲蛇。
《吕氏春秋》曰：季孙氏劫公家，(夺公家政事而自专。)孔子欲论术则见外，(孔子欲以进而见远外。)于是受养而便说，(孔子欲受其养，而季子便说。)鲁国以訾孔子。(訾，毁。)孔子曰："龙食乎清而游乎清，螭食乎清而游乎浊，鱼食乎浊而游乎浊。今丘上不及龙，下不若鱼，丘螭耶夫？欲立功者，岂得中绳哉？救溺者濡，追逃者趋。"
《王子年拾遗录》曰：昆仑山第三层有螭潭百里，多龙螭，皆白色，千岁一蜕其五藏。此潭左侧有五色后石，云是白螭之肠化为石。
《楚辞》曰：乘水车兮荷盖，驾两龙兮骖螭。
又曰：驾青虬兮骖白螭，吾与重华游兮瑶之圃。
宋玉《高唐赋》曰：乘玉舆兮驷苍螭。
