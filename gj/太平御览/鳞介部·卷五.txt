○蛇上
《周易·系辞下》曰：尺蠖之屈，以求信也；龙蛇之蛰，以存身也。
《尔雅》曰：螣，螣蛇。(龙类也，能兴云雾而游其中。淮南云蟒蛇。)蟒，王蛇。(郭璞症曰：蟒，蛇最大者，故曰王蛇。)
《左传·庄公》曰：初，内蛇与外蛇斗于郑南门掷晷，内蛇死。六年而厉公入。
又《文下》曰：有蛇自泉宫出，入于国，如先君之数。(自伯禽至僖公十七君。)秋八月辛未，声姜薨，毁泉台。(鲁人以为蛇妖所出，而声姜薨，故坏之。)
又《襄三》曰：叔向母曰："深山大泽，实生龙蛇。"
又《襄五》曰：梓慎曰："今兹宋、郑其饥乎？蛇乘龙。"(蛇，玄武之宿，虚危之星。)
《史记》曰：秦文公梦黄蛇自天下属地，其口出于鄜衍。文公问史敦，敦曰："杆上帝之征，君其祠之。"于是作鄜峙。
《汉书》曰：高祖以亭长送徒骊山，夜行，经丰西大泽中，有大蛇当道，拔剑斩之，遂行。后人至者，见二老妪哭蛇，曰："杆白帝子也，向赤帝子过而杀之。"媪因忽然不复见。
《后汉书》曰：华佗常行道，有病咽塞者，(咽，喉也。)因语之曰："向见道隅卖饼人，{艹汧}齑甚酸，可取三升饮之，病自当去。"即如佗言，乃立吐一蛇。
《晋书》曰：杜预，先在荆州，因宴集，醉卧斋中。外人闻呕吐声，窃窥于户，而见一大蛇垂头而吐。闻者异之。
又曰：乐广常有亲客，久阙不复来。广问其故，答曰："前在坐，蒙赐酒，方欲饮，见杯中有蛇，意甚恶之，既饮而疾。"于时河南厅事壁上角漆画作蛇，广意杯中蛇即角影也。复置酒其处，谓客曰："酒中复有所见不？"答曰："所见如初。"广乃告其所以，客豁然而解，沉疴顿愈。
又曰：赵脱凶篡位，殿上有大蟒及小蟒，耳间垂肉，似重孝帻，小蟒亦然。
又曰：慕容熙游于城南，止大柳树下，若有人呼曰："阁王且止。"熙恶之，伐其树。乃有蛇，长丈馀，从树中而出。
又曰：沮渠蒙逊攻浩，而蛇盘于帐前。蒙逊笑曰："前为一腾蛇，今盘在吾帐。天意欲吾回师。"先定酒泉，烧攻具而还。
沉约《宋书》曰：刘秀之，少孤贫，有志操。十许岁时，与诸儿戏于前渚，忽有大蛇来，势甚猛，莫不颠沛惊呼；秀之独不动，众并异焉。
《南史》曰：梁主衣库见黑蛇，长丈许，数十小蛇随之，举头高丈馀，南望，俄失所在。帝又与宫人幸玄州苑，复见大蛇盘屈于道，群小蛇绕之，并黑色。帝恶之，宫人曰："杆非怪也，恐是钱龙。"帝敕所司即日取数十万钱镇于蛇处，以厌之。因设法会，赦囚徒，赈穷乏，退居栖心省。又有蛇从屋坠落帝帽上，忽然便失。又龙光殿上所御肩舆，复见小蛇萦屈舆中，以头驾夹膝前金龙头上，见人走，逐之不及。
《梁书》曰：倭国有兽如牛，名山鼠，又有大蛇吞此兽。蛇皮坚不可斫，其上有孔，乍开乍闭，时或有光。射中之，蛇则死矣。
《陈书》曰：后主末年，昏淫政乱。秘书监传绎上书谏诤，后主逼令自尽。死后，有恶蛇上屋来灵床当前，受祭酹而去。复来百有馀日，时有弹指声。俄而陈灭。
《后魏书》曰：东魏孝静帝武定中，有大蛇见武牢城上。时北豫州刺史高仲蜜以武牢叛，死者数千人。后司马消难之任武牢，蛇又见，消难亦叛。土人谓之雌龙。
《隋书》曰：炀帝大业末年，翟让初见李密，衣在格上，密腰带化为赤蛇，让心异之，竟为密所杀。
又曰：薛浚初为童儿时，与宗中诸儿游戏于涧滨。见一黄蛇，有角及足。召群儿共视，了无见者。浚以为不祥，归而忧悴。母逼而问之，浚以实对。时有胡僧诣宅乞食，浚母蠢而告之，僧曰："杆乃儿之吉应。且是儿也，早有名位，然寿不过六七耳。"言终而出，忽然不见，时咸异之。既而寿终于四十二，六七之言于是验矣。
又曰：李密据偃师，王世充领兵讨之。夜有班蛇长丈馀，向寝屋作声，如牛吼，执仗者斩之。明日战大溃，匹马归国。
《唐书》曰：太宗屯桓壁，常欲觇敌，潜军远抄，骑皆四散。太宗与一甲士登丘而睡，俄而贼兵四面云合，不之觉也。会有蛇逐鼠，触甲士惊起，因见贼至，遽白太宗而惧上马，驰百馀步，为贼所及，发大羽箭射之，殪其骁将，贼骑乃退。当时以为神异焉。
又曰：建中三年，赵州宁晋县仁孝里沙北，有棠树甚茂，百姓祷之为神。忽有群蛇数千，自东南来，趋北岸集棠树下为二积，留居南岸者为一积。俄有三龟，径寸，绕行积旁，积蛇尽死，而后各登其积。野人以告，蛇腹皆有疮，若矢所中。
又曰：玄和中，五坊小使每群聚于卖酒食家，肆情饮啖。将去，留蛇一箧，诫之曰："吾以此蛇致供奉鸟雀，可善饲之，无使饥渴。"主人赂而谢之，方肯携蛇箧而去。
又曰：李朝晟为邠州刺史，城方渠无水，师徒嚣然。遽有青蛇乘高而下，视其迹，水随而流。朝晟令筑防环之，遂为停泉，军人仰饮以足。图其事上闻，诏致祠焉。
又曰：琤蚌国有鼠，喙尖而尾赤，能食蛇。有被蛇螫者，鼠辄嗅而尿之，其疮立愈。
《后唐史》曰：欠戛三年春，有蛇、鼠斗于狮子门外，而鼠杀蛇。
《晋史》曰：高祖即位之前一年，岁在乙未，邺西李固桥下，鼠与蛇斗。斗及日掷晷，蛇不胜而死。行人观者志之，后唐果灭于申。
《周史》曰：太祖常寝，柴后见五色小蛇入〈雚页〉鼻间，心异之，知蒲柏贵，敬奉愈厚。
《战国策》曰：昭阳为楚伐魏，复军杀将，移师攻齐。陈轸为齐王使，见昭阳曰："楚有祠者，赐其舍人酒一卮。(卮，酒器也，受四升。卮，章移切。)舍人相谓曰：'数人饮之不足，一人饮之有馀。请各画地为蛇，蛇先成者饮酒。'一人先成，引酒且饮之，乃左手持卮，右手画蛇曰：'吾能为之足。'为足未成，一人蛇后成，夺其卮，曰：'蛇故无足，子安能为之足？'遂饮其酒，为蛇足者终亡其酒。今公攻魏，破军杀将，又将移师攻齐，齐畏公甚。战胜不知止，犹为蛇足。"昭阳解军而归。
《孙子兵法》曰：善用兵者，譬如率然。率然，常山之蛇也。击其首则尾至，击其尾则首至；击其中身，则首尾俱至。
《慎子》曰：腾蛇游雾，飞龙乘云。云罢雾散，与蚯蚓同。
《韩子》曰：昔黄帝合鬼神于西太山，作为青角，虎狼在前，虫蛇伏后。
又曰：蟮似蛇而蚕似蠋，人见蛇则惊骇，见蠋则毛起；渔者持蟮，妇人拾蚕，利之所在，皆为贲、诸。
又曰：鸱夷子皮事田成子。成子去齐，亡之燕，鸱夷子皮负传而从。至望邑，曰："子独不闻涸泽之蛇乎？泽涸将徙，有小蛇谓大蛇曰：'大蛇行而小蛇随之，人以为蛇之行者耳，必有杀钟。子不如相衔负我以行，人必以我为神也。'乃相负，越挂算而行，人皆避之。今子美而我恶，以子为我上客，一乘之君也；以子为我使者，万乘之卿也。不如为我舍人。"田成子负传而随之。至逆旅，君待之甚敬，因献酒肉。
《淮南子》曰：越人得蚺蛇，以为上肴；中国得而弃之，无用。(蚺蛇，大蛇也，其长数丈。)
又曰：牺牛骍毛宜于牲，其象以致雨，不若黑戾。(黑戾，黑色，蛇属也。戾潜于水，神像，能致雨也。)
又曰：神蛇能断而复属，而不能使人析狞惓也。
又曰：昔容成氏之时，道路雁作行而处，(容成，黄帝时造历上。)记婴儿于巢氏，致馀粮于亩首，虎豹可尾，蛇虺可蹶。
又曰：虎豹不可使缘木，蝮蛇不可以安足。
《淮南万毕术》曰：乌喙蛇肝，病作不苦。(取鸟喙、蛇肝各等，治和丸如梧桐实。欲作，吞一丸，人不倦矣。)
《抱朴子》曰：巳日山中称寡人者，社中蛇也。
又曰：或问隐居山泽，治蛇蝮之道，曰："昔员丘多大蛇，又生好药。黄帝揭趍焉，广成子教之佩雄黄而蛇去也。今带武都雄黄色如鸡冠者五两，以入山林，则不畏蛇。蛇若中人，以少许雄黄末敷之疮中，登愈。"
又曰：蛇类虽多，惟有蛇蝮，中人至急，一日不治则杀人。若不晓方术，而为此蛇所中者，但以刀割疮肉投地，其肉沸如火，须臾焦尽，而人得活也。
《山海经》曰：泰华山有蛇，名曰肥遗，六足四翼，见则天下大旱。
又曰：巴蛇吞像，三岁而出骨。君子服之，已心腹之疾。(今南方蚺蛇吞鹿，已烂，自绞于树，腹中骨皆穿鳞甲间出，此类也。)
又曰：天同之山有蛇，名曰长蛇，其毛如彘毫，其音如鼓柝。(如鼓人击柝身。音咤。)
又曰：鳞山多鸣蛇，其状如蛇，四翼，音如磬，见则大旱。
又曰：黑齿人，为人黑齿。有蛇一赤一青在其旁。
又曰：雨师，为人黑手，各操一蛇。
《星经》曰：螣蛇二十二星在室北，近河，主虫蛇。
《说苑》曰：齐景公猎，上山见虎，下泽见蛇。问晏子曰："杆不祥耶？"曰："有贤不知，知而不用，用而不任，此不祥耳；山是虎室，泽是蛇窟，何不祥乎？"
《新序》曰：太子申生至灵台，蛇绕左轮。御曰："速得国之祥。"太子遂不返，伏剑而死。
《贾谊书》曰：晋文公出田，前驱还白："前有大蛇，其高如堤，横道而处。"文公曰："还车而归。"其御曰："臣闻祥则迎之，妖则陵之。今前有妖，请攻之。"公曰："不可。吾闻天子梦恶则修道，诸侯梦恶则修政，大夫梦恶则修身，善是则祸不至。今我有失行而天戒以妖。我若攻之，是逆天令也。"乃归。斋宿而请于庙，退而修政。居三日，梦天诛蛇，曰："尔何敢当圣君之路！"文公觉，令人视之，蛇已鱼烂矣。(《新序》同。)
又曰：孙叔敖之为儿，出游还，忧而不食。其母问其故，泣而对曰："今旦儿见两头之蛇，恐死。"母问曰："今蛇安在？"曰："闻见两头蛇者死，恐他人复见之，已杀而埋之。"母曰："无忧，汝不世矣。吾闻之，有阴德者，天报以福。"(《新序》同。)
《列仙传》曰：玄俗者，自言河间人，饵巴豆、云母，卖药于都市，七丸一丸，治百病。河间王病，买服之，下蛇十馀头。
郦善长《水经注》曰：南乡故城城南外，旧有郡社柏树，大三十围，萧欣为郡，伐之。言有大蛇。从树腹中坠下，大数十围，长三丈，小蛇数十随之，入南山，声如风雨。伐树之前，见梦于欣，欣不以厝意。及伐之，少日果死。
又曰：汉水又东，合洛水。水有二源，合注壑于神蛇戍西。左右山溪多五色蛇，性驯良，不为物毒。
又曰：交州山多大蛇，名曰蚺蛇，长十丈，围七八尺。常在树上伺鹿兽，鹿兽过便低头绕之，有顷鹿死。先濡令湿，讫，便合头角啖之，骨背诵薮出。山夷始见蛇不动时，便以大竹签签蛇头至尾，杀而食之，以为珍异。故杨氏《南裔异物志》曰："蚺惟大蛇，既洪且长。彩色驳荦，其文锦章。食灰吞鹿，腴成养创。宾享嘉宴，是豆是觞。"言其养疮之时，肪腴甚肥。
