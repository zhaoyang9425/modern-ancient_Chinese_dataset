○木下
郭子横《洞冥记》曰：太初三年，东方朔从西那国还汉，得声风木枝十枚，九尺，大如指，真可爱。缙云封禅之时，许贡其木为车辇之用。此木生因洹之水，则《禹贡》所谓因洹也。其洹出甜波树，上有紫燕、黄鹄集其间。实如细珠，风吹枝如玉磬，因以为名。春夏馨香，秋冬声清。有武事则如金革之响，有文章则如琴瑟之音。上以枝遍赐群臣，百岁者皆以此枝颁赐。人有疾者，枝则汗出；世者，枝则折。昔老聃在于周世，言七百年枝未汗。偓佺生于尧时，已年三千岁，植此竟未折。上乃以枝赐朔，朔曰："臣已见枝三遍枯死，死而复生，何啻于汁折而已哉？"里语曰："年未半，枝不汗。"此木五千岁一湿，万岁一枯。缙云之世，此树生于阿阁间也。
又曰：玄光玄年，起寿福灵坛，阔百步。四周起铜梁银木，上列种垂龙之木。木似青梧，高十丈。有朱露，色如丹汁，洒其叶，落地皆成珠。其枝似龙之倒垂，赤曰珠枝树。此坛高八尺，文错杂金色。
虞喜《志林》曰：东海之鱼坠一鳞，昆仑之木落一叶，圣人皆能知之。
王韶之《始兴记》曰：汉将灭越，越王筑城伐木。将运之，一夜，木数千件顿亡，越亡之征。
《方言》曰：木细枝谓之杪，江淮扬楚之间谓之篾。
《盐铁论》曰：茂木之下无丰草，大块之间无美苗。
《搜神记》曰：卢江舒县陵亭有流水，边有大树。常有黄鸟数千枚巢其头，下有故祠。后见一妇人着绣衣，自称黄祖，能兴云雨。
《地境图》曰：财在丘虚者为木变，故木有折枯者，其旁有财。折所向在焉：其在南方，去木八尺；其在东方，去木六尺。
《楚辞》曰：一夫九首，拔木九千。
又曰：袅袅兮秋风，洞庭波兮木叶下。
又曰：罾何为于木上？
又曰：攀芙蓉兮木末。
又曰：树轮囷以相纠兮，林木跃骫。(音委，枝叶盘纡也。)
左思《蜀都赋》曰：其树则擢修干，竦长条，扇飞云，拂轻宵。羲和假于道于峻岭，阳乌回翼乎高标。
王彪之《闽中赋》曰：木则藤虹，笼彩于峻。丛流星丽，光于高林。
○松
《书》曰：青州，厥贡漆、丝、枲、铅、松、怪石。
《诗》曰：徂来之松，新甫之柏。(徂来、新甫，山也。)
又曰：松柏丸丸，松桷有梴，旅楹有闲。
又曰：山有乔松，隰有游龙。(松，木也；龙，红草也。)
又曰：茑与女萝，施于松柏。
又曰：淇水悠悠，桧楫松舟。
又曰：如松柏之茂，无不断承。(如松柏掷軎叶，常茂盛，无衰落时也。)
《左传》曰：晋侯使张骼、辅跞致楚师，求御于郑。(欲得郑人自御，知其地厉迨也。)郑人卜宛射犬，吉。子太叔戒之曰："阁国之人，不可与也！"(言不可与等也，欲使蒲鞍下人。)对曰："无有众寡，其上一也。"太叔曰："不然，培𪣻无松柏。"(培𪣻，小阜。松柏，大木。)
又曰：楚郏敖即位，王子围为令尹。(康王弟。)郑行人子羽曰："是谓不宜，必代之昌。松柏之下，其草不殖。"(言楚君弱，令尹强。物不两盛。)
《礼记》曰：其在人也，如竹箭之有蟛蘙，如松柏之有心也。二者居天下之大端矣，故贯四时，而不改柯易叶。
《礼斗威仪》曰：君乘木而王，其政平，则松为常生。
《论语》曰：哀公问社于宰我，宰我对曰："夏后氏以松，殷人以柏，周人以栗。"
又曰：岁寒，然后知松柏之后凋也。
《史记》曰：松柏为百木长也，而守宫阙也。
《汉书》曰：贾山言治乱曰："秦为驰道五十步，三丈而树，厚筑其外，隐以金椎，(服虔曰：作壁通道。隐，筑也。以铁锥筑之。)树以青松，为驰道之丽，使其后世曾不得逍遥而托足焉。"
应劭《汉官仪》曰：秦始皇上封泰山，逢疾风暴雨，赖得松树，因封其为五大夫松。(秦山云岱宗。小天门犹有秦时五大夫松。)
张勃《吴录》曰：丁固，字子贱，会稽人。宝鼎中，拜司徒。初为尚书，梦松树生腹上，谓人曰："松字，十八公也。"后十八年为公，遂如梦。
王隐《晋书》曰：山涛遭母丧，归乡里。涛虽年老，居丧过礼，手植松柏。
又曰：庾𫖮(我来切。)见和峤曰："森森如千丈松，虽磥砢多节目，施之大厦，梁栋之用！"
又曰：慕容垂攻符丕，在邺粮竭，马无草，但削松木而食之。
《宋书》曰：顾欢好学。乡中有学舍，欢贫尾馛受业，于舍壁后倚听，尾簜忘者。夕则燃松节读书。
《齐书》曰：张堪好于斋前种松柏，时人曰："张堪屋下陈尸。"
《梁书》曰：陶弘景特爱松风，庭院皆植松。每闻其响，欣然为乐。有时独游泉石，望见者以为仙人。
《陈书》曰：张讥，字直言。后主嗣位，为国子博士、东宫学士。后主常幸锺山开善寺，召从臣坐于寺西南松林下，敕讥竖义。时索麈尾未至，后主敕取松枝，手以属讥，曰："可代麈尾。"顾群臣曰："杆即张讥后事。"
《后魏书》曰：甄琛丧父，于茔兆之内，手种松柏。隆冬之月，负掘水土。乡老哀之，咸助力。十馀年中，坟成木茂。
又曰：彭城王勰从幸代都，次于上党之铜鞮山路，大松树十数根。时帝进伞，遂行而赋诗，令人示勰曰："吾作诗虽不七步，亦不言远。汝可作之，比至吾所令就也。"勰去帝十馀步，遂且行且作，未至帝所而就。诗曰："松林经几冬，山川何如昔？风云与古同。"帝大笑曰："汝此诗亦责我耳。"
《唐书》曰：拔野古仆骨东境，其地丰草，人皆敦富，土多霜雪。其地北东里曰康于河，有松木，入水一二年，乃化为石，其色青。有国人居住，其人谓之康干，名为石后，仍松文。
又曰：贾嘉隐年七岁，以神童召见。时太尉长孙无忌、司空李𪟝于朝堂立语，戏谓嘉隐曰："吾所倚者何树？"嘉隐对曰："松树。"𪟝曰："杆槐也，何忽言松？"嘉隐曰："以公配木，则为松树。"无忌连问之："吾所倚何树？"嘉隐对曰："槐树。"无忌曰："汝不能矫对耶？"嘉隐应声曰："何须矫对，但取其以鬼配木耳。"
《穆天子传》曰：天子升长松之磴。(山有长松也。)
《说苑》曰：智襄子为室，美士茁夕焉。智伯曰："室美矣夫？"对曰："美则美矣，意臣亦有惧也。"智伯曰："何惧？"对曰："臣以康秉笔事君，记有之曰：'高山峻原，不生草木；噬柏之地，其土不肥。'今土木胜人，臣惧不安人也。"室成三年，而智氏亡。
《周书》曰：太姒梦周梓化为松。
《庄子》曰：孔子曰："天寒既至，霜雪既降，吾是知松柏之茂。"
《试萦》曰：荆有长松文梓。
《孙卿子》曰：岁不寒，尾馛知松柏；事不难，尾馛知君子。
《吕氏春秋》曰：故百仞之松，本伤于下，而末槁于上。
《抱朴子》曰：松三千岁者，皮中有聚芝，如龙形，名曰飞节芝。
又曰：《玉策记》称："千岁松树，边枝起上，枝不长，望而视之有如偃盖。其中有物，或如青牛、青羊、青犬，或如人，服之皆寿万岁。"
又曰：天陵偃盖之松，大谷倒生之柏，凡此诸木，皆与天齐其长，也等其久也。
又曰：谓夏必长而荠麦枯，谓冬必凋而松柏茂。
《符子》曰：符子与子登乎太山，下临千仞之渊，上荫百丈之松，萧萧然神王乎一丘矣。言不出乎耒耜，心不过乎俗人，其犹木犬守户，瓦鸡伺晨矣。
《先圣本记》曰：许由喻遨帝意，曰："帝坐华堂，面双阙，君之荣顾亦得矣。余坐华堂，森然有松生于牖。虽面双阙，无异乎鸾之荣昆仑，余安知其一所以取荣哉？"帝美由，师之。
《列仙传》曰：伏生者，当汤时为木正。常食松脂，自作石室。周武王祠之。偓佺好食松实，能飞行逮走马。以松子遗尧，不能服。
《异苑》曰：汉末大乱，宫人、小黄门上墓树上避兵，食松柏实，遂不复饥，举体生毛，长尺许。乱离既平，魏武闻而始收养，还食谷米，齿落头白。
《少神境记》曰：荣阳南有石室，室后有孤松千丈。常有双鹄，晨必接翮，夕辄偶影。传云：昔有夫妇二人，俱隐此室中，年既数百，化为双鹄。一者失之，寻为人所害；一者独栖此松，茕立哀唳。
《玄中记》曰：松脂沦入地中，千岁为伏神伏苓。
《博物志》曰：荒乱不得食，可细切松柏叶，水送令下，随能否，以不饥为度，粥清送为佳。当用柏叶五合，松叶三合，不可过度。
《嵩高山记》曰：嵩高丘有大松树，或百岁、千岁。其精变为青牛，或为伏龟。彩食其实，得长生。
《云南记》曰：云南有丈松，子如新罗松子。
周景式《庐山记》曰：石门岩即松林也。南临石门涧，涧中仰视之，离离骈麈主尾，号为麈尾松。西岭异然如马鬛。又叶五粒者，名五粒松，服之长生。
《范子计然》曰：松脂出陇西，如胶者善。
《圣贤冢墓记》曰：《东平王无疆传》云："王归国，思京师。后薨，葬东平，其冢上松柏皆西靡。"
《汉武内传》曰：药，松柏之膏，服之可延年。
焦赣《易林·需之坤》曰：温山松柏，常茂不落。
《广州先贤传》曰：顾琦至孝。母丧，琦独立坟，历年乃就。居丧逾制，种松柏成行。
王羲之《游郡记》曰：永宁县界海中有松门，在岛屿上。皆生松，故曰噬门也。
《豫章记》曰：徐孺子墓在郡南。时杜牧守徐兴于墓边种松，太守谢景立碑，太守夏侯嵩于辈颠立思贤颂碑，今并在。松大合抱。
《本草经》曰：松脂，一名松膏，一名松肪，味苦，温中，久服轻身延年。
《世说》曰：孙兴公，自言见止足知分。斋前种一株松。高世远时邻居，谓孙曰："松树子非不森然可怜，但永无栋梁耳。"孙公曰："枫柳虽复合抱，亦曷所施也？"
又曰：李玄礼冽冽，如长松下风；周君飕飕，如小松下风。
《金楼子》曰：梁武帝拜山陵，杖而后起，涕泪所洒，松为变色。
《颜氏家训》曰：齐世有席毗者，清干之士。官至行台尚书，嗤鄙文学。嘲刘逖云："君辈词藻，譬若朝菌，须臾之玩，非弘材也！岂若吾徒，比千丈松树，常有风霜，不可凋悴矣。"刘应之曰："可哉！"
《西京杂记》曰：东都龙兴观有古松树，枝偃倒垂，相传云已经千年。常有白鹤飞止其间。蔡孚赋《偃松》篇，玄宗赐和御书，刻石记之，公卿咸和焉。
《晋阳记》曰：郡西北有松树，枝条郁茂，垂阴数亩。传云陶桓公样柯成此树。
《梦书》曰：松为人君。梦见松者，见人君之征也。
宋玉《风赋》曰：夫风缘于太山之阿，舞于松柏之下。
《扶风歌》曰：南山石嵬嵬，松柏何摧摧！上枝拂青云，中心十数围。
《古艳歌》曰：马啖柏叶，人啖松脂。不可常饱，聊可遏饥。
庾肃之《松赞》曰：流润飞津，沉精幽结。贞蕤含芳，仰拂素雪。
