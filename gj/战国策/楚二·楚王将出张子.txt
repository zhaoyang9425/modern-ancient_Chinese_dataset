楚王将出张子，恐其败己也，靳尚谓楚王曰：“臣请随之。仪事王不善．臣请杀之。”
楚小臣，靳尚之仇也，谓张旄曰：“以张仪之知，而有秦、楚之用，君必穷矣。君不如使人微要靳尚而刺之，楚王必大怒仪也。彼仪穷，则子重矣。楚、秦相难，则魏无患矣。”
张旄果令人要靳尚刺之。楚王大怒，秦⑥构兵而战。秦、楚争事魏，张旄果大重。
