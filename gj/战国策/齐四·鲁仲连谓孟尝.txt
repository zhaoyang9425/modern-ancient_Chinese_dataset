鲁仲连谓孟尝：“君好士也，雍门养椒亦，阳得子养，饮食、衣裘与之同之，皆得其死。今君之家富于二公，而士未有为君尽游者也。”君曰：“文不得是二人故也。使文得二人者，岂独不得尽?”对曰：“君之厩马百乘，无不被绣衣而食菽粟者，岂有骐麟𫘧耳哉?后宫十妃，皆衣缟纻，食梁肉，岂有毛嫱、西施哉?色与马取于今之世，士何必待古哉?故曰君之好士未也。”
