周共太子死，有五庶子，皆爱之，而无适立也。司马翥谓楚王曰：“何不封公子咎，而为之请太子?”左成谓司马翥曰：“周君不听，是公之知困而交绝于周也。不如谓周君曰：‘孰欲立也?微告翥，翥令楚王资之以地。’公若欲为太子，因令人谓相国御展子，𪪞夫空曰：‘王类欲令若为之，此健士也，居中不便于相国。’”相国令之为太子。
