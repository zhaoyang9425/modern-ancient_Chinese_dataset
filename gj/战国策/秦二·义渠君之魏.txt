义渠君之魏，公孙衍谓义渠君曰：“道远，臣不得复过矣，请谒事情。”义渠君口：“愿闻之。”对曰：“中国无事于秦，则秦且烧（艹热）获君之国；中国为有事于秦，则秦且轻使重币，而事君之国也。”义渠君曰：“谨闻令。” 居无几何，五国伐秦。陈圳谓秦王曰：“义渠君者，蛮夷之贤君，王不如赂之以抚其心。”秦王曰：“善。”因以文绣千匹，好女百人，遗义渠君。义渠君致群臣而谋曰：“此乃公孙衍之所谓也。”因起兵袭秦，大败秦人于李帛之下。
