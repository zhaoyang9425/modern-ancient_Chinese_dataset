字义二卷，最初为永嘉赵氏刻本，又清漳家藏本，又弘治庚戌刻本，又四明丰庆刻本。诸本增减，互有异同。按性理大全所纂入者，末能悉收，则桐川施氏刻本为略备。及细为校阅，亦有大全所引而施本所无者，或非专论一字之义，当从他处录出，或有专讲一字者，亦在所遗。则知屡经刊板，自不能无脱略，今悉采录增入。后学顾秀虎谨识。
