长生神仙。久服，肠中尽为金色。
风眼烂弦；金环烧红，掠上下睑肉，日数次，甚妙。
牙齿风痛；火烧金钗针之，立止。
水银入耳；能蚀人脑。以金枕耳边，自出也。
水银入肉；令人筋挛。以金物熨之。水银当蚀金，候金白色是也，频用取效。
轻粉破口；凡水肿及疮病，服轻粉后口疮龈烂。金器煮汁频频含漱，能杀粉毒，以愈为度。
