（实）辛、温、无毒。
温中，消食止泄，治积冷心腹胀痛，霍乱中恶，鬼气冷疰，呕沫冷气，小儿乳霍。调中下气，开胃，解酒毒，消皮外络下气。治宿食痰饮，止小儿吐逆，不下乳，虚泄赤白痢，研末粥饮服之。暖脾胃，固大肠。
暖胃除痰，进食消食；肉豆蔻二个，半夏姜汁炒五钱，木香二钱半，为末，蒸饼丸大，每食后津液下五丸，十丸。
