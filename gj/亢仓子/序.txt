老子之役有庚桑楚者，陈人也。偏得老子之道，居畏垒之山。其臣之画然知者去之，其妾之絜然仁者远之。拥肿之与居，鞅掌之为使。居三年，畏垒大坏，复游吴，隐毗陵盂峰，道成仙去。后有汉辅光、张天师、唐张果老相继隐修，因号张公坛福地。古建洞灵观，宋改天申万寿宫。著书九篇，号庚桑子，一名亢仓子。唐封洞灵真人，书为洞灵真经。
