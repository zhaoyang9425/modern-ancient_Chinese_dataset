国之有史，以纪事也，古者左史记事，右史记言。故一代之君，必有一代之史，以垂后世，俾后世得以考其实录，昭其劝戒焉：下此若稗官、野乘微矣。至于小说家，不过听其遗事而敷衍之，绎之，非有褒贬是非之可寓，非有议论评断之足观，是微之又凝矣，何足尚焉！然独不曰史缺有间，乃时时于他说，而小说抑何不足尚者说乎？其中具有忠孝廉节之可风，邪慝谗色之足戒，岂无稗于世道人心乎？如有明正德君之于白牡丹一事，史无闻矣。史无闻则何不可为之说！所异者以民家两个女子，而上入君王之梦寐，以堂皇一代天子，而下等众庶之嬉游。
卒至于同州劫驾，黄虎拘函。使非有李梦雄、英国公、定国公之保驾，则正德之为正德，不知其何如也！岂不可奇？岂不可笑？岂不可戒？孔子曰：戒之在色，信然。余长夏无事，信笔挥成。然言词饵谬，未免见笑于儒林；仍收而置诸箧。
适坊友来游，有所谓《白牡丹》者，世人多有求售而不得者。即有此编，何不付粹，以公同好？余曰：不可嗣。因缘请爱书数语，以弄诸首云尔。
光绪辛卯季冬之月下院柱石氏书于上洋博古之斋
武荣翁山柱石氏题
