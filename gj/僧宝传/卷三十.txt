宝峰英禅师禅师名洪英、出于陈氏、邵武人。
幼警敏读书、五行俱下。父母锺爱之、使为书生。英不食、自誓恳、求出家。
及成大僧、即行访道。东游至曹山、依止耆年雅公。
久之辞去、登云居。眷壑胜绝、为终焉之计。
阅华严十明论。至为真智慧无体性。
不能自知无性、故为无性之性。不能自知无性、故名曰无明。
华严第六地、曰不了第一义。故号曰无明。
将知真智慧本无性、故不能自了。若遇了缘而了、则无明灭矣。是谓成佛要门。
愿以此、法绍隆佛种。然今诸方、谁可语此。
良久喜曰、有积翠老在。即日造黄檗、谒南禅师于积翠。
夜语达旦、南公加敬而巳。时座下龙象杂还。
而英议论、尝倾四座、声名籍甚。尝游西山、遇南昌潘居士、同宿双岭。
居士曰、龙潭见天皇时节、冥合孔子。英惊问何以验之。
曰、孔子曰、二叁子以我为隐乎。吾无隐乎尔。
吾无行而不与二叁子者、是丘也。师以为如何。
英笑曰、楚人以山鸡为凤。世传以为笑。不意居士、此语相类。
汝擎茶来、我为汝接。汝行益来、我为汝受。汝问讯、我起手。
若言是说、说什么。若言不说、龙潭何以便悟。
此所谓无法可说、是名说法。
以世尊之辩、亦不能加此两句耳。学者但求解会。譬如以五色、图虚空。
鸟窠无佛法可传授。不可默坐、闲拈布毛吹之。侍者便悟。
学者乃曰、拈起布毛、全体发露。似此见解、未出教乘。
其可称祖师门下客。
哉九峰被人问、深山有佛法也无。不得巳曰有。
及被穷诘无可有、乃曰、石头大者大、小者小。学者卜度曰。刹说众生说、叁世炽然说。
审如是教乘自足。何必更问祖师意旨耶。要得脱体明去。
譬如眼病人、求医治之。
医者但能去翳膜、不曾以光明与之。居士推床惊曰。吾忧积翠法道、未有继者。
今知尽在子、躬厚自爱。双岭顺禅师问。
庵中老师、好问学者。并却咽喉唇吻、道取一句。首座曾道得么。
英干笑巳。而有偈曰、阿家尝醋叁赤喙。新妇洗面摸着鼻。
道吾答话得腰。玄沙开书是白纸。
于是顺公屈服、以为名下无虚士。有同参在石门、分座接纳。
英作偈寄之曰。万锻炉中铁蒺。直须高价莫饶伊。
横来竖去呵呵笑。一任傍人鼓是非。
宁元年、首众僧于庐山圆通寺。学者归之如南公。明年春、南公下世。
冬十月英开法于石门。又明年六月、知事纷争、止之不可。
初九日谓众曰、领众不肃。正坐无德、吾有愧黄龙。
呼维那、鸣钟众集。叙行脚始末曰。
吾灭后火化、以骨石藏普通塔。明生死不离清众也。
言卒而逝、阅世五十有九、坐四十叁夏。
赞曰、英厌纷争之众、而趋死。又诫以骨石藏普通塔。
其以死生为儿戏乎。晋魏舒丧其室、一恸而止。
曰、吾不及庄周远甚。桓温殷浩儿时戏。温弃鞭、而浩取之。
温后喜曰、吾固知浩出吾下。
古人哭泣戏剧之间、自验其材如此。英叹领众不肃。而黄龙、自鞭不赦。
可以为法哉。
保宁玑禅师禅师名圆玑、福州林氏。子生方而孤、舅收毓之。
年十六、视瞻精彩。福清应天僧传捧见之。
异焉曰、若从我游乎。沩仰视欣然、为负杖笠去归。俄试所习得度。
游东吴、依天衣怀。怀殁、师事黄檗南禅师。密授记。
玑天姿精勤、荷担丛林、不知寒暑。
垦荒地为良田、莳松杉为美干。守一职、十年不易。
南公称以为本色出家儿。及迁黄龙、携玑与俱。熙宁二年、南公殁。
建塔毕、辞去。东林总公、命为堂中第一座。人望益峻。
信之龟峰、潭之大沩、争迎致。而玑坚卧不答。
宝觉禅师、欲以继黄龙法席。玑掉头掣肘径去。宝觉不强也。
人问其故。对曰、先师诫我。未登五十、不可为人。
玑客于归宗、时年四十八矣。佛印元公、劝之以应翠之命。
从南昌帅谢景温师直请也。又十年、移住圆通。
从金陵帅朱彦世英请也。崇宁二年、世英复守金陵。
会保宁虚席、移玑自近。江淮缙绅、都会休沐。
车骑填门、奕棋煮茗。如兰丛、如玉树。而玑俎豆其中、兀如枯株。
然谈剧有味。雎阳许彦周、锐于参道、见玑作礼。
玑曰、莫将闲事挂心头。彦周曰、如何是闲事。答曰、参禅学道是。
于是彦周开悟。良久曰、大道甚坦夷。
何用许多言句葛藤乎。玑呼侍者、理前语问之。侍者瞠而却。
玑谓彦周曰、言句葛藤、又不可废也。疾学者味着文字。
作偈曰、不学文章不读书。然终日自如愚。
虽然百事不通晓。是马何曾唤作驴。政和五年、易保宁为神霄。
即日退庵于城南。八年九月示微病。
二十二日浴罢、说偈而逝。阅世八十有叁、坐六十叁夏。
维有终不坏者二。而糁以五色舍利。塔于雨华台之左。
赞曰、玑雅自号无学老。而书偈于所居之壁、曰。
无学庵中老、平生百不能。忖思多幸处、至老得为僧。
宣和元年正月、诏下。发天下僧尼、为德士女德。而玑化去、巳逾年矣。
夫岂苟然哉。
黄龙佛寿清禅师禅师名惟清、字觉天、号灵源叟。生南州武宁陈氏。
方垂髫上学。日诵数千言、吾伊上口。
有异比丘过书肆、见之。引手熟视之、大惊曰。菰蒲中有此儿耶。
告其父母、听出家从之。师事戒律师、年十七为大僧。
闻延恩院耆宿法安、见本色人。上谒愿留就学。
安曰、汝苦海法船也。我寻常沟壑耳、岂能藏哉。
黄龙宝觉心禅师、是汝之师。行无后。时公至黄龙、泯泯与众作息。
问答茫然、不知端倪。夜誓诸佛前曰。
倘有省发、愿尽形寿、以法为檀。世世力弘大法。初阅玄沙语、倦而倚壁。
起经行、步促遗履。俯取之乃大悟。以所悟告宝觉。
宝觉曰、从缘入者永无退失。
然新得法空者、多喜悦致散乱。令就侍者房熟寐。
公风神洞冰雪、而趣识卓绝流辈。龙图徐禧德占。太史黄庭坚鲁直、皆师友之。
其见宝觉、得记、乃公为之地。宝觉锺爱、至忘其为师。
议论商略、如交友。诸方号清侍者。
如赵州文远、南院守廓。张丞相商英、始奉使江西。高其为人、厚礼致。
以居洪州观音、不赴。又十年淮南使者朱京世昌。
请住舒州太平、乃赴。衲子争趋之。
其盛不减圆通、在法云长芦时。宝觉春秋高。江西使者王桓、迁公居黄龙。
不辞而往。未几宝觉殁。即移疾居昭默堂。然坐一室。
天下想其标致、摩云昂霄。
余时以法门昆弟、预闻其论。曰、今之学者、未脱生死。病在什么处。
在偷心未死耳。然非其罪、为师者之罪也。
如汉高帝、韩信而杀之。信虽曰死、其心果死乎。古之学者、言下脱生死。
效在什么处。在偷心巳死。然非学者自能尔。
实为师者、钳妙密也。如梁武帝御大殿。见侯景不动声。
而景之心巳枯竭、无馀矣。诸方所说、非不美丽。
要之如赵昌花逼真、非真花也。其指法巧譬、类如此。
闲居十五年。天下禅学者、知而亲依之可也。
公卿大夫、何自而知。亦争亲近之乎。非雷非霆、而声名常在人耳。
何修而臻此哉。平生至诚、恻怛于道而巳。
政和七年九月十八日。食罢掩房。遣呼以栖首座至、叙说决别。
乃起浴更衣、以手指顶。侍者为净发讫、安坐而寂。
前十日、自作无生常住真归告铭曰。
贤劫第四尊、释迦文佛直下。第四十八世孙惟清。虽从本觉应缘出生。
而了缘即空、初无自性。氏族亲里、莫得而详。
但以正因一念、为所宗承。是厕释迦之远孙、其号灵源叟。
据自了因、所了妙性。无名字中、示称谓耳。
亦临济无位真人。傅大士之心王类矣。亦正法眼藏、涅盘妙心。
唯证乃知、馀莫能测者欤。
所以六祖问让和尚、什么处来。曰嵩山来。祖曰、什么物恁么来。
曰、说似一物即不中。祖曰、还假修证否。曰、修证即不无、污染即不得。
祖曰、即此不污染、是诸佛之护念。汝既如是、吾亦如是。
兹盖独标清净法身。以遵教外别传之宗。
而拣云、报化非真佛、亦非说法者。然非无报化大功大用。
谓若解通报化、而不顿见法身。则滞污染缘、乖护念旨。
理必警省耳。夫少室道行、光腾后裔。
则有云门偃、奋雄音绝唱于国中。临济玄、振大用大机、于天下。
皆得正传、世咸宗奉。惟清望临济、九世祖也。
今宗教衰丧、其未尽绝灭者。唯二家微派、斑斑有焉。
然名多实、顾适当危寄。而朝露身缘、势迫坠。因力病释俗从真。
叙如上事、以授二叁子。吾委息后、当用依禀观究。
即不违先圣法门、而自见深益。
慎勿随末法所尚、乞空文于有位。求为铭志、张饰说、以浼吾。至嘱至嘱。
因自所叙、曰无生常住真归诰。且系之以铭。
铭曰、无涯湛海、瞥起一沤。乎百年、曷浮曷休。
广莫清汉、生片云。有无起灭、隐显何分。了兹二者、即见实相。
十世古今、始终现量。吾铭此旨、昭示汝曹。
泥多佛大、水长船高。公遗言、藏骨石于海会。示生死不与众隔也。
门弟子确诚克奉藏之。而增修其旧、不敢违其诫。
公赐号佛寿、从枢密邓公、洵武请也。
赞曰、初灵源讣至、读其自作志铭。
叹曰、何疾世、或云何疾法之弊。自珍其道之深乎。收涕为之词曰。
今年九月十有八。清净法身忽衰飒。生死鹘仑谁劈破。
披露梦中根境法。无生塔成自作铭。人言无亏宁有成。
一切法空尚曰座。此塔安得离色声。障云方增佛日晚。
长蹉更失人天眼。但馀荷负大法心。乞与丛林照古今。
