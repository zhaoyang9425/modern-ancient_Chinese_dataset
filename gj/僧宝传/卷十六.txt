撰广慧琏禅师。
禅师名元琏者闽人也。得法于首山念禅师。
住汝州广慧寺。琏褊颅广颡、瞻视凝远。望见令人意消。
尝谓众曰、我在先师会中。见举竹篦子问省驴汉曰。
唤作篦子即触。不唤作篦子即背、作么生。省近前掣得。
掷地上云。是什么。先师云瞎。省从此悟入。我道省驴汉。
悟即大杀悟、要且未尽先师意旨。
遮说话、须是到此田地、方相委悉。情见未忘者、岂免疑谤。
又见智门纲宗歌曰。胡蜂不恋旧时窠、猛将那肯家中死。
曰祚兄消许多气力作么。我寻常说禅、如手中扇子。
举起便有风、不举一点也无。既称宗师、却以实法与人。
好将一把火照看。与么开口、面皮厚多少。
头云、若以实法与人。土也消不得。知么、究取好。
莫面面相、在此作么。内翰秘书监知郡。杨亿大年问曰。
承云一切罪业、皆因财宝所生。
劝人于财利、况南阎众生、以财为命。邦国以财聚人。
教中有财法二施、何得劝人财乎。琏曰、幡竿尖上铁笼头。
大年曰、海坛马子似驴大。琏曰、楚鸡不是丹山凤。
大年曰、佛灭二千年、比丘少惭。大年尝书寄内翰李公维。
叙师承本末、其词曰。病夫夙以顽、获受奖顾。
预闻南宗之旨、久陪上国之游。动静咨询、周旋策发。
俾其刳心之有诣、墙面之无惭者。诚出席间床下矣。
矧又故安公大师、每垂诱导。自双林影灭、只履西归。中心浩然、罔知所旨。
仍岁沈痼、神虑迷恍。殆及小间再辩方位。
又得云门谅公大士、见顾蒿蓬。谅之旨趣、正与安公同辙。
并自庐山归宗云居而来。皆是法眼之流裔。
去年假守兹郡、适会广慧禅伯。实嗣南院念、念嗣风穴。
风穴嗣先南院、南院嗣兴化兴化。嗣临济、临济嗣黄。
黄嗣先百丈海、海嗣马祖。
马祖嗣让和尚、即曹溪之长嫡也。斋中务简、退食多暇。或坐邀而至、或命驾从之。
请叩无方、蒙滞俱释。半岁之后、旷然弗疑。
如忘忽记、如睡忽觉。平昔碍膺之物、然自落。
积劫未明之事、廓尔现前。固亦决择之洞分、应接之无蹇矣。
重念先德、率多参寻。如雪峰九度上洞山、叁度上投子。
遂嗣德山。临济得法于大愚、终承黄。
云岩蒙道吾训诱、乃为药山之子。丹霞承马祖印可、而作石头之裔。
在古多有、于理无嫌。
病夫今继绍之缘、实属于广慧、而提激之自、良出于峰也。忻幸忻幸。
大年所叙、详悉如此。岂欲自着于禅林乎。予恨其手编传灯录。
至首山之嗣、独载汾阳。而不录广慧机语、何也。
赞曰、广慧机缘语句。虽不多见、然尝一脔知鼎味。
大率如刀斫水不、见痕缝。真可谓作家宗师也。
平生说法、如云雨。暮年止得一杨大年。鲁国儒生、何其少哉。
翠芝禅师。
禅师名守芝、太原王氏子也。
少弃家、依［或作于］也、潞州承天寺。试法华经得度、为大僧。
讲金刚般若经、名满叁河。学者追崇之。时昭禅师出世汾水。芝疑之往观焉。
投诚入室、特受印可。南游住高安大愚。
升座揭香合子曰。明头来明头合、暗头来暗头合。
若道得、天下横行。道不得、且合却。僧问、一切有为法、如梦幻泡影。
真实事请师举。芝曰、两段不同、向下文长。
又问、满身是眼、口在什么处。芝曰、叁跳。进曰、不会。
芝曰、章底词秋罢、歌韵向春生。大众僧俗中、皆有奇人。
且如本朝杨大年。偈曰、八角磨盘空走。金毛师子变作狗。
拟欲藏身北斗中。应须合掌南辰后。
要会么、一偈播诸方、塞断衲僧口。又曰、鲁祖见僧来、便面壁。
南泉曰、我寻常向师僧道。未具胞胎巳前会取。尚不得一半。
大愚即不然。未具胞胎前会得、打折你腰。
密谏李公守南昌。请住西山翠岩。开堂祝圣曰。
睿算增延、法轮常转。且道法轮如何转。会么、须弥顶上笑翻身。
却来堂中叠足坐。阿呵呵、是什么。饭箩坐却受饿。
和泥合水、且与么过。上士闻之熙熙。下士闻之肯可。
思量却成口过。要会么、一六叁四二、直言曲七一。
桃李火中开、黄昏后日出。芝讥呵学者、寡闻得少为足。
曰、汾阳有十智同真法门。锻佛祖钳。
今时禅者、姿质不妙、莫有成器者。僧问、如何是十智同真。芝曰、先师言。
夫说法者、须具十智同真。
若不具十智同真、邪正不辨、缁素不分。不能与人为眼目、决断是非。
如鸟飞空而折翼。如箭射的而断弦。弦断故射的不中。
翼折故空不可飞。弦壮翼牢、空的俱彻。作么生是十智同真。
如今一切点出。一同一质。二同大事。叁总同参。
四同真智［或云志］。五同普。六同具足。七同得失。八同生杀。
九同音吼。十同得入。先师又曰。与什么人同得入。
与谁同音吼。作么生是同生杀。什么物同得失。
阿那同具足。是什么同普。何人同真志［或作智］。
孰能总同参。那同大事。何物同一质。有点得出底么。
点得出者、不慈悲。点不出者、未有参学眼在。
切须辩取、要识是非、面目见在。芝曰、先师曰。要识是非、面目见在。
也大省力。后生晚学。刺头向言句、贪义味。
如驴舐尿处、棒打不回。盖为不广求知识、历门风。
多是得一言半句。便点头咽唾、道巳了辨。
上座大有未稳当处在。先师有十五家宗风歌、号曰广智。
其词曰、大道不说有高低。真空那肯涉离微。大海吞流同增减。
妙峰高耸总擎持。万派千溪皆渤。
七金五岳尽须弥。玉毫金色传灯后。二叁四七普闻知。
信衣息、广开机。诸方老宿任施为。识心是本从头说。
迷心逐物却生疑。芝曰、此叙宗旨也。或直指、或巧施。
解道前纲出后机。旨趣分明明似镜。盲无慧目不能窥。
明眼士、见精微。不言胜负坠愚痴。物物会同流智水。
门风逐便示宗枝。即心佛、非心佛。历世明明无别物。
即此真心是我心。犹是机权出。芝曰、此叙马祖宗派也。
或五位、或叁路。施设随根巧回互。不触当今是本宗。
展手通玄无佛祖。芝曰、此叙洞上宗派也。或君臣、或父子。
量器方圆无彼此。士庶公侯一道平。愚智贤豪明渐次。
芝曰、此叙石霜宗派也。有时敲、有时唱。
随根问答谈谛当。应接何曾失礼仪。浅解之流却生谤。
或双明、或单说。只要当锋利禅悦。开权不为聪明。
舒光只要辩贤哲。有圆相、有默论。千里持来目视瞬。
万般巧妙一圆空。烁迦罗眼通的信。芝曰、此叙沩仰宗派也。
或全提、或全用。万象森罗实不共。青山不碍白云飞。
隐隐当台透金凤。芝曰、此叙石头药山宗派也。
象骨镜、地藏月。玄沙崇寿照无阙。因公致问指归源。
旨趣来人明皎洁。芝曰、此叙雪峰地藏宗派也。或称提、或拈掇。
本色衲僧长击发。句明人事最精。
好手还同楔出楔。或抬荐、或垂手。切要心空易开口。
不识先人出大悲。管烛之徒照街走。芝曰、此叙云门宗派也。
德山棒、临济喝。独出乾坤解横抹。从头谁管乱区分。
多口阿师不能说。临机纵、临机夺。迅速机锋如电掣。
乾坤只在掌中持。竹木精灵脑劈裂。或宾主、或料拣。
大展禅宗辩正眼。叁玄叁要用当机。四句百非一齐铲。
劝同袍、莫强会。少俊依前或窒碍。不知宗脉莫漫汗。
永劫长沈生死海。难逢难遇又难闻。猛烈身心快通泰。
芝曰、此叙德山临济宗派也。慈明有善侍者。
号称明眼悦。闻芝之风、自石霜至大愚入室。芝出履一只。
善退身而立。芝俯取履、善辄踏倒。芝起面壁、以手点津。
连画其壁叁。善瞠立其后。芝旋转以履打、至法堂。
善曰、与么为人。瞎却一城人眼在。又有僧、称讲金刚经。
问曰、如是信解、不生法相如何。时有狗卧绳前。
芝之、狗起去。问僧解么。僧曰不解。
芝曰、若解即成法相。作偈曰、沙无油事可哀。翠岩嚼饭婴孩。
一朝好恶知端的。始觉从前满面灰。
嘉佑之初示寂、塔于西山。
赞曰、大愚翠岩皆余故园。少时往来两山之间。
有老衲大父友也。言芝无恙时事曰。众未尝登叁十辈。
屋老常以木拄将倾处。过者疑将压焉。
芝提笠日走、城郭落。寺如传舍。粥饭亦有不继时。
追绎其高韵、作偈曰。庐山殿阁如生成。食堂处处禅折。
我此叁门如冷灰。尽日长廊卷风叶。
