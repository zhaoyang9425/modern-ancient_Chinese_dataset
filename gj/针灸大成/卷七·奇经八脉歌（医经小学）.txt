督脉起自下极腧，并于脊里上风府，过脑额鼻入龈交，为阳脉海都纲要。任脉起于中极底，上腹循喉承浆里，阴脉之海妊所谓。冲脉出胞循脊中，从腹会咽络口唇，女人成经为血室，脉并少阴之肾经。与任督本于阴会，三脉并起而异行。阳𫏋起自足跟里，循外踝上入风池。阴𫏋内踝循喉嗌，本足阴阳脉别支。诸阴交起阴维脉，发足少阴筑宾郄。诸阳会起阳维脉，太阳之郄金门穴。带脉周回季胁间，会于维道足少阳。所谓奇经之八脉，维击诸经乃顺常。
