人病脊膂强痛，癫痫，背心热，狂走，鬼邪、目痛，大椎骨酸疼，斯乃督脉起于下极，并脊上行风府。起于尾闾，而生是病，可刺督脉人中穴。鼻柱下近孔陷中，针四分，灸亦可，不及针，昏晕及癫狂者甚效。
人病七疝八瘕，寒温不调，口舌生疮，头项强痛，斯乃任脉起于中极下，上毛，循腹，到关元，直至咽喉天突，过承浆而生是病。可刺任脉承浆穴，在髭间陷中，刺入同身寸三分，灸七壮，止七七壮。
