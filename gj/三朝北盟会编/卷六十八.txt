靖康中帙四十三。
起靖康元年闰十一月十七日戊申，尽二十三日甲寅。
十七日戊申金人使萧庆同冯澥入城议事。
先是冯澥奉使粘罕（改作尼堪）理会三关事至怀州界逢金人馆伴刘思萧庆云：已遣使往汴京请黄河为界三镇更不须理会至是金人独遣冯澥同萧庆入城请上出城欲议盟誓不从再遣萧庆来请太上出城。又不从许宰执亲王出城亦未发。
十八日巳酉太学生丁特起上书乞早决用兵议和之计。
十五十六日两日金人攻诸门愈争朝廷至是犹未有用兵意但使命往来士庶莫测其故张叔夜以身为枢密而制不由已乞罢佥书枢密止带南道总管领南道兵不允叔夜尝召范琼李实张仙裴渊蒙造王琼折彦文何仲刚张㧑等来日午时上城议事及期皆不至上诏叔夜曰：闻卿檄召诸将莫是欲出战否如欲出战幸先示及叔夜意沮丁特起知其事滴泪沾衣乃上书乞用兵议和之计早决母淹延不断养成夷狄之（此三字改作大）患书奏不报。
金人攻城愈急。
金人之攻城也。先以礟击东水门外二拐子城冀击坏之作级道登城半月城坚而不坏。又以云：梯对楼攻其门东水门旧无重门敌楼。又城提无壕易为攻击都大提举守御刘延庆临其上设重楼严备。又以枢密副承旨王琼统麟府勤王兵千人为策应金人攻击十五日礟石积城下高丈馀残伤金人几万人移攻兴宋门提举官王时雍守具亦备对楼云：梯至每以木撞倒仆死者无数统制李质率众杀获亦多次攻陈州门金人以洞屋负土填濠城上以大石礟击之皆不能坏朝廷募人焚鹅车洞子赏绢二百匹银五百两白身补秉义郎有官人转七官统制招讨盗贼蒙造每率士焚洞屋火起辄为敌人所灭城上守陴者惟患礟有合门宣赞舍人孟度者自河东太原陷而逃归献言孙傅曰：太原提举弓箭手吴子原结大绳为网每五十步为一片一长竿张之得十片足以御城下礟石傅以其言诞妄而不信金人初至城下先打湿洞屋以新牛皮蒙其上戴之令人运土木以填壕次伐大木为敌楼云：梯火车。又磊（石为）礟坐。
寻碑石石磨墓中羊虎石为礟欲攻之所则礟坐百馀飞石如雨击守御之卒多死伤金人填壕既毕乃连五对楼过壕而攻城城下列礟石坐二百馀所七稍礟可施五十斤之石撒星礟每礟坐可施石数块并发。又以强弓弩千馀助之城下矢石如雨使守御者不能存立然后推对楼使登城每对楼载兵八十人一对楼得傅城则引众兵上其叠楼之法先用木牌次水面次用薪次土增覆如初矢石俱不入云：梯之制高于城以绳贯竹木似梯而弯其上下施平板板上下小龛蒙以牛皮可置数人以掘城。又其下乃轮轴即鹅车也。箭所不能入此金人攻城之方之大略也。。
石茂良避戎（改作兵）夜话曰：金人攻城之具。又有火梯云：梯编桥鹅车洞子（兵法为木驴也。）撞竿钩竿之类火梯云：梯皆与城橹齐高亦有高于城者皆可以烧楼橹云：梯编桥可以倚城而上下皆用车推行此三物惟撞竿可以御之用大木长可数丈者。又用横木数十中穿而下留把手处可以致力头以铁裹或安以大铁他或安以托叉钩头皆可也。每一楼子上常置撞竿三两条俟其火梯云：梯编桥至城下则徐应之不必惊扰既撞定梯桥则众手用铁钩钩定进不可前退不可却则火自焚梯桥亦坏人亦坠地矣。万一撞竿不中则用狼牙枪手礟长枪守御之亦不能上惟当得人通津门拐子城每与贼人攻打前后共坏火梯云：梯编桥鹅车凡数十座皆此法也。洞子可以治道可以攻城其状如合掌上锐下阔人往来其中节次续之有长三十馀丈者上用生牛皮铁叶裹定内用湿毡中用大廪矢石火礟皆不能入治道则用安礟并推火梯云：梯编桥之类攻城则欲取土透城皆不足惧也。其御之之法洞子用铁蒺藜垂下而勾之其法以熟铁阔径长一尺二寸四条纵横布如蒺藜形镕生铁灌入其中央重十五斤安鼻连环掷下勾讫以辘轳拗上洞子皮上并泥勾著即速举放火炬灌油烧之。又有用火并者敌人用洞子穿地道来透于地道上直下穿井以待之积薪草安井中加火薰之或有用大礟纳于其中则敌自焦灼。又有用游火者以铁筐盛火加脂蜡毒药悬缒下烧薰穴中攻城人。又有用燕尾炬者缚草分为两岐如燕尾状以油蜡灌之从高垂下骑洞子烧之此皆御洞子法也。彼撞竿至则作铁连环并屈桑木为之用索相连掸午头。
连以铁串竿头于两傍令壮士牵之钩竿至则用栲栳乘其钩亦令壮士牵之乘势猛放则竿与人俱倒惟礟架最难制御金人礟架四傍并用湿榆小椽密簇。又用生牛皮并铁叶裹定鹞鹗头火不能入其礟有七梢五梢两梢三梢旋风虎蹲等礟内七梢可以致远其石大五梢等亦可以致远其上或放双礟姚友仲先于楼橹子上受敌处厚缚虚棚上作巨索罗网并下摆糠布袋湿马粪。又于城头马面上悬穿湿榆柳木礟篱格毡。若幔然亦可以遮礟石也。城上地狭安礟少最为受敌七梢礟法用二百五十人拽梢长三丈礟放百斤力可至五十步此梢式也。今造到七梢礟多不如法梢短三尺馀故施放虽逮百斤亦不至五十步每安一七梢礟以两日然后毕功。又既安定之后不可移。若用轴脚旋风城上尤便其虎蹲皆近城可用礟中利害尤多尤宜熟讲拽礟之人必令阔布高抬手于礟手处每绳一结非特可致力或遇雨雪不致手滑绳不可紊乱尝令齐整礟与梢欲相称礟窝绳欲短短则礟手不费力而能至远不可不知也。十九夜敌人安礟五十馀座城上虽有虚棚人皆不可存驻毙于礟者日不下数十人姚友仲到宣化门一日恐敌人有礟首议封筑城身之法视敌楼子远近筑城面阔一丈二尺五寸下阔二丈五尺高五丈四边皆有虚棚女墙复于其傍置两小门如城门法万一敌人上城赖有限隔可以迎敌不幸为提刑秦元所沮。又姚友仲措置南北拐子城势（删此字）皆（下添可字）捍御者也。姚友仲于拐子城上别造两圆门计拓马面三十步用砖砌城中开一小辕门干戈板开下如城门法四面置女墙迎敌皆自辕门出万一敌兵厚重则辕门放下干戈板。又是拐子城也。砖城下阔五丈高一丈二尺五寸不日造成通津门两拐子城正是受敌处守御有方终不可破皆姚友仲力凡守拐子城法务要人少肃静可以应敌友仲首到南拐子城便令画拐子图除两廊每门两水手路空板外礟起头敌楼上虚棚凡三层止是受敌处每门不得过十五人弓弩枪刀斧手相间分作三番昼夜转更均其劳逸使得休息万一敌人不测侵犯自有备御兵法陷马坑长五尺阔一丈深五尺坑中须埋鹿角木枪竹箭其坑似曲字相连状如钩镰以草及细土覆其上今坑非特不能陷敌。且。又自陷殊可笑也。凡兵抵城下寨人必勇锐曾经行阵者盖城之存。
亡在此数百人，岂可轻举今披城退走者皆是诸州保甲弓兵其失陷尽如此兵法载攻城之具甚多所载者金人皆用之城上统制官皆庸人武夫如古守城器具分步法往往皆不甚深晓如转关桥木弩行炉油囊之类皆典籍所载略不闻按图施行仆尝献议皆云：久在边陲素不识此初缚虚棚时姚友仲多备湿毡湿床旧纳袄盖防敌亦有火箭火礟也。幸而敌国不善制此二物仆尝建议于东壁欲择使臣善射者一百人班直三（改作二）百人子弟所二百人各授以火箭二十只常箭五十只每一火盆内烧锥十个供二十人射者并分布于受敌五楼子上至四鼓初每日敌人交番休息之时盖金人睡不解衣不喜夜战乘此之时击鼓一声为号火箭俱发凡五百人各二十只以数计之一万火箭也。其火箭绝继以礟蒺藜礟金汗礟应礟齐发火礟继之绝后。又以草礟用草一束以竹篾三系之置火其中以助火势火既盛敌必仓惶救火然后用常箭射之各五十只五百人则二万五千只也。矢石如雨则寨必乱继以敢战之士五百乘势折桥敌礟座既坏则桥亦毁惜乎！为副将张宗颜怯懦误事计欲行而中沮。
丁特起泣血录曰：金人造火梯云：梯编桥撞竿鹅车洞子之类火梯云：梯编桥皆与城上楼橹相高亦有高过于城者火梯则可以用烧楼橹编桥则可以倚城而上皆有轴运云：梯编桥上锐下阔洞子可以治道可以攻城状如峻屋可以烧楼橹人往来其间节次续之有长数十丈者以圆柏木交互上用生牛皮铁裹内用湿毡中开大礟矢石火皆不能入于治道则安礟推梯橹之类攻城则要取土透城其机巧如此。
十八日己酉金人攻东水门。
贼（改作敌）侵门以火梯偏桥三置火其上相继攻水门拐子城搭材四人锯断桥以水沃火用冲竿折其梯坠者甚众三搭材亦死。
斡离不（改作斡里雅布）复遣使诣朝廷。
使人来云：南朝许割地约和而失信今欲尽得河北河东之地然后罢兵可先割两路也。次执不割地大臣送军前再议和好。又曰：某传太子台令告南朝曰：金人事至不得巳则不过太子国相死于城下南朝事不得巳则为之奈何斡离不（改作斡里雅布）之意恐城坚难拔而天下援兵尽至以此言胁朝廷也。。
十九日庚戌知枢密院事曹辅尚书左丞冯澥宗室节度使士澥使于金国军前（士讠布仲忽长子也。）。
宣和录曰：先是粘罕（改作尼堪）军到青州遣奉使知枢密院事冯澥引番官萧庆杨贞撒卢母孛极烈（改作察勒玛贝勒）来使庆极桀黠有口才杨贞撒卢母（改作察勒玛）语简而峻撒卢母乃女真人其酋（此字改作主将）所亲信者再差莫俦高世赏馆伴次日引见上殿庆等力陈本朝失信事谓三镇已许了兵才退便不肯交割今虽是画河国相元帅须要与皇帝会盟方退师上令俦宣谕曰：三镇非不交割自是三镇兵民不从因而差使告大金免三镇之地却计三镇赋税增作岁币本非失信庆。又奏云：大金收得贵朝诏书言祖宗之地尺寸不可与人上宣谕曰：此乃前日臣寮献议已行贬窜自有国书回元帅。且烦太师诸人主张和议必不相忘虏（改作金）使退即至驿授书辞去。又数日萧庆等再赍粘罕（改作尼堪）斡离不（改作斡里雅布）书来坚请皇帝出城会盟不然即围城之军决不解攻城之具决不退未攻城前车驾。若出城二帅当执臣子之礼。若城破后更无相见之礼。若谓使人言语太过即请斩之使人不惜一死此事乃贵朝社稷事俦等皆答曰：此事恐终难允从至遣李处权充送伴使吴德冲副之闰十一月十四日粘罕（改作尼堪）斡离不（改作斡里雅布）复遣萧庆杨贞撒卢母（改作察勒玛）同李处权等来使先与俦等相见曰：奉贺这回好公事也。。且喜早了得当国相元帅皇子元帅云：皇帝不肯出莫是疑否俦答曰：亦何所疑只是事体不顺庆曰：国相元帅皇子元帅来时令庆等奏知皇帝更不要车驾出城只要大臣计议近上亲王为质便待退兵候两路割地了毕即送亲王归俦等即时奏知皇帝萧庆等。又言来时元帅云：陈州门城壕巳填了三分之二长一里许有攻场面器具二百车并未令推向前如依得书中所言十五日放庆等回和议便定不然二元帅云：亦不顾庆等三人一面攻打。若一个军人登城更无商量遂引见至殿上即奏曰：免烦圣驾出城只要何出城议事色变上亦不许宣谕使曰：待遣大臣冯澥曹辅前去。又请上皇皇太子越王郓王为质上宣谕曰：朕为人子，岂可以父为质如太子方数岁如何到得军前撒卢母（改作察勒玛）奏曰：这事也。有商量如上皇皇太子不须出去只告亲王二人出城为质上宣谕曰：待遣近上皇属出城萧庆等。又奏曰：议事非仆射何澥不可如冯澥。
曹辅皆衰老怯讷元帅决不信其言上宣谕曰：冯澥曹辅皆忠实大臣朕所委任军前有事但与商量庆不以为然莫俦高世赏请对力陈虏酋（改作主将）已不敢烦仰圣驾出城其心颇回极不易得如宰相亲王不可不遣。且如斡离不（改作斡里雅布）前次到城下要宰相陛下即遣张邦昌要亲王陛下即遣康王肃王今两军并傅城下粘罕（改作尼堪）凶悍有谋（删此四字）。又非斡离不（改作斡里雅布）比，岂可不遣宰相亲王恐贻后日之悔萧庆曰：馆伴。且须催贵朝遣亲王早出城。若更迟回恐误大事至驿上降内批付俦等令再三说谕使人本朝宰相只一员每日处画朝廷事务应付军前不可阙官巳遣辅臣冯澥曹辅去诸事自可商量莫俦高世赏委曲设辞晓谕庆等曰：须得何并亲王出城事便了兵便退不然决定攻城。若城破之后不知大臣做得大臣亲王做得亲王么庆等此后更不复来矣。杨贞。又索干戾人俦答曰：皆已贬窜岭海不知存亡庆遽止之曰：在此间者犹不肯遣况干戾人乎！授书相别次日朝廷遣枢密院事曹辅代宰相宗室节度使仲温士讠市代亲王至军前粘罕（改作尼堪）但置酒待之酒三行便送冯澥归不交一谈自此攻城益急昼夜不息。
遗史曰：先是朝廷屡遣使请和李处权借司农少卿尝使于军前粘罕（改作尼堪）斡离不（改作斡里雅布）佯许和。且请亲王出使处权反命上甚喜复遣处权行乃曰：若和议成当除卿佥书枢密，于是执政恐处权之成功也。乃建议遣曹辅冯澥而以宗室士讠布代亲王行出城粘罕（改作尼堪）使问亲王名讳曰：士讠布粘罕（改作尼堪）曰：既是亲王何不与皇帝连名答曰：人臣不敢与君父连名粘罕（改作尼堪）曰：燕王俣以下皆与君连名士讠布不连名诈也。或告粘罕（改作尼堪）曰：士字号宗室耳诈伪亲王也。粘罕（改作尼堪）怒攻城益急。
靖康录曰：时虏（改作敌）邀亲王宰臣议和何留之不遣录书生好夸大暗机会唯取谋于兄棠棠亦碌碌无过人之谋日于都堂饮醇酒谈笑自。若时一复讴柳词闻虏（改作敌）所要浩瀚方大酣摇首曰：便饶你漫天索价待我略地酬伊闻者大惊。
靖康遗录曰：是时何专主战议群僚诣东府见坐定曰：二酋（改作金人）请和不急乎！少尹李平西答曰：因其所讲而许之不失为威重。若何摇手良久屈指数谓众曰：今番贼（改作敌）为鹅车云：梯等我已拒之。
将去也。计穷势迫是以请和。且一岁再至城下欲和事皆由彼。且我得不和否众莫能对。又云：毕竟当和但须缓耳因各罢去。
二十日辛亥金人攻宣化门急官军披城战斗不利多死。
金人攻宣化门急欲涉河而过先有黑旗子三十馀人已登岸王琼姚友仲率勇锐使臣数十人及西兵百馀彼城下战杀金人数人乃稍退宰相何亦至城上发矢石如雨金人不顾城脚下有披城战者（删此字）兵约六七百人金人前进欲与交锋官军望风退走金人追逐之城上厉声呼官军复回迎战而众已四散势不可回隔岸金人发矢石如雨伤者有数百人自填陷马坑而死者近百馀人虏（改作敌）兵大笑之。
遣武学进士秦仔等持蜡书诸路告急。
金人于城下环列营栅治器具攻城甚及是遣使赍蜡弹往诸路召勤王兵赴阙上御瑶津亭遣使秦仔往河北寻康王奉圣旨访知州郡纠军民兵欲起义此祖宗百年涵养忠孝之报天地神只所当佑助檄到日康王可充兵马大元帅陈遘充兵马元帅宗泽汪伯彦充副元由同力协谋以济大功分命使人往陕西授范致虚五路宣抚使往淮南授翁彦国五路经制使各令提兵勤王入援白身及有官人各先授数官滞合门宣赞舍人合门祗候而行书词云：宜疾速率兵不限万数倍道前来。若南道总管张叔夜率先勤王至之一日即除延康二百除资政三日除枢密佥事诸路兵。若能速来不吝官职亦当优加劝赏监司帅守能奋力卫国之人即宜速团结军民以救国难其所用资粮逐急权那应付虽与法有碍亦许支用有能纠集善部辖之人许以便宜随功等第借补文官自迪功郎至宣教郎武官自副尉至从义郎候到阙给告王授有官人令加借。
枢密院劄子催诸路兵勤王。
靖康总载曰：（旧校云：此段不知何檄曰：字下似有脱文）金人犯顺（改作深入）直抵京畿掠虏居民凭陵郡邑虽有议和之请未闻退舍之期主上出宫禁之御供士卒之食军民感泣而思奋都人鼓噪以争前上念前盟未令出战然大有难塞之欲继生无厌之求近日于都城四壁作云：梯鹅车等窥伺间隙攻打坚城多设虚寨远置疑兵欲绝声援枢密当职亲履艰危虽上圣垂仁犹欲按兵而讲好然大臣仗义，岂能顾位以偷安逾万里之。
幅员萃四方之豪杰乃祖乃父被圣神涵养之休惟孝惟忠实臣子愿为之事宜殚大节图报上恩知号令之未明欲施为而不敢如檄书到日应帅府监司郡守丞贰令佐悉不拘常制起勤王之师如见起发仰所领官并日催促前来救应京室如有未起发去处不拘远近内外许乡里豪杰递相效率招集骁勇不限数目各自行推排首领前来或有散处山林团结巳成队伍许具各申所在官司不拘军民百姓亦许自效随事便宜四面攻讨其所斩获随事以闻自节钺以下巳有立格推恩愿忠臣义士相与竭力以成大功时不可后劄付开封府关牒前路火急施行。
二十一日壬子雪大作盈三尺不止天地晦冥或雪未下时于同云：中有雪丝长数寸垂地是夜彗星见有白气出太微垣。
二十二日癸丑礟中田灏立死进五官赠待制。
二十三日甲寅范琼及金人战于城下败绩。
是日范琼发兵千人自宣化门出与金人战士气甚锐金人小却士卒贪功乃乘冰渡河未及岸冰拆士卒惊乱金人遽隔岸迎敌官军陷河而没者五百馀人自是士气益挫折。
金人初攻宣化门叠道渡濠吴革往视之请南壁守御官开安上门堰濠水三尺及尽泄蔡河闸水夜浸之不从至是叠道将合始省前议而水已冰矣。。
金人攻宣化门。
是日敌气益锐火梯云：梯编桥到城下如鳞次。又推对楼五座盛矢石而来城上以撞竿倒三座对楼既倒城上人争掷草火以焚之对楼木多而草盛炽乘南风引烧城上楼子二座火礟如雨箭尤不可计其攻甚力护龙河悉填叠鹅车领众直抵通津宣化二门下无数步许力攻二城其势甚锐仓卒之间王宗濋令人再造楼子骨格将欲挂答金人望见以矢石击之使不能措手。
赐进士出身头品顶戴四川等处承宣布政使司布政使清苑许涵度校刊。
※卷六十八校勘记。
请画河为界（画误作黄）乞罢签书枢密（签误作佥）李质（误作实）蒙造（一作蘧造）王燮（误作琼）
乃作五对楼（运误作连）次用水（误作水面）
中用大窗（窗误作廪）以辘轳拗上洞子皮上并泥勾著（一作以辘轳拗上洞子。若洞子皮并泥勾不著）势皆捍御水门者也。（脱水门二字）用砖砌城（城应作成）中开一小辕门（辕应作圆下同）匙头（匙误作起）正是受敌处（正误作止）多备湿毡湿木及旧衲袄（木误作床扌兑及字衲误作纳）
继以火駮（脱火字）编桥（误作偏）当除卿签书枢密（签误作佥）方大酣（大应作半）王燮（误作琼）三日除枢密签书（误作佥事）给告正授（正误作王）许其各申所在官司（其误作具）于阴云：中有雪（阴误作同）百草盛火炽（脱火字）。
