靖康中帙七十五。
七泽孙伟靖康野史曰：靖康元年闰十一月金戎（改作人）陷京师驻军南郊声言欲纵兵洗城靖康皇帝为中国生灵屈巳出幸其军虏酋（改作金人）劫以北狩群以伪（删此二字）命檄京城留守知枢密院孙傅京城守御使签书枢密院张叔夜以二年二月七日集在京文武臣寮一命以上于秘书省连名书牒请立故太宰张邦昌为君傅等祈哀虏酋（删此二字）申叙国人左袒之意往返六七竟执傅叔夜于军中下开封府行其事其令曰：日集者亲录官封名氏有异意者送军中斩首以徇（府尹）王时雍奉其令作大卷以次授坐人御史中丞秦桧愿至军中论列众始愕然是时集者数千人桧既行大将范琼亦挟伪命以佐时雍众乃噤默奉令虏酋（改作金人）因具牒作伪诏册命邦昌僭即皇帝位国号大楚奉金戎（改作人）正朔称天会五年三月七日某尝以侍郎陪郊祀朝元正宣和六年元会大官下食料至八千员古今朝请之盛所未有也。虽大臣黩货宦寺分权礼义消亡廉耻废缺法度崩弛风俗败坏衰乱之形见已久矣。然未至一日中文武士庶千。
人皆如达奚辈惜一死而舍大义也。意为时雍琼胁制有不能伸者是时某蒙恩赐告闻于江上私窃怪之每遇靖康二年二月在朝之士必问焉建炎二年客鼎州郡人朝请大夫锺翱曰：是日时雍以大卷转相授皆屏气书名惟谨其间亦是有饮泣悲吁者第不敢吐一辞也。忽下坐一谏士面目严冷者厉声曰：二百年赵氏天下，岂可付他姓吾乃异意者请如所令其右一汴士大恸曰：吾请同行时雍诘之自列名氏曰：奉直大夫寇庠朝请郎高世彬所以志也。绍兴二年宜州遇浙东徐饯言大夫张仅者堂吏也。是日密署秘书省所集姓名次为一编缄于箧中乃取平生所受官爵告牒悉投于火自为布衣五月闻今皇帝即位于南都拏舟东下欲上其编未果而病卒。又遇龙眠李觉知庠为山东人强毅幸直非碌碌者，于是质以所闻为无疑矣。向使桧之忠愤兼善座人则庠世彬必将越众应之数千人亦必从而和之使壮士擒琼智士杀时雍然后群謼斩南薰门而出俱诣军中。又使辩士以礼义废兴晓虏酋（改作金人）彼虽悍强岂敢杀数千忠义以楚易宋邪桧之名压嵇绍千万人矣。然则庠世彬仅虽不死节其志亦可嘉也。殆圣人所谓狷者已矣。某泣血谨记以俟太史采择焉。
又小臣孤愤野录总叙曰：政和中边臣导辽人李良嗣李善庆归于京师宣和初女真执辽主疆吏来告诏以大中侍童贯为河北河东宣抚使经略北鄙蔡攸辅行四年十月辽萧后称藩于我时女真灭辽遂称金国十月入幽州贯欲以为己功而废格手诏十一月我师入幽州制诏升幽州建燕山府后二年女真陷忻代州太原府遂渡盟津犯京师明年三月七日金人劫立伪楚是年夏四月一日太上皇帝靖康皇帝北狩五月一日上即位于南京九月遂幸扬州某待罪江上得太学生丁特起所著孤臣泣血录。又从谏官袁彦范得痛定录武广尝胆录已复有人致李纲传信录及太学择术斋记史略者荒诞参错而使疑者滋惑之大抵不能悉著奸臣蔽主误朝之实使忠义者日夜痛心疾首大惧岁月浸远是非（混淆）并恐后世不免以为讪也。某老矣。不能从志士仁人复不共戴天之雠刷四海九州之耻区区孤愤无所控愬乃取诸人所录以日系月编而次之其事则因于旧其辞则纪以实记事非敢私为之以俟他日太史网罗放失云：耳题日小臣孤愤野录云：
鸿胪寺主簿邓肃靖康行曰：（旧校云：肃字志宏南剑州沙县人贡入太学靖康初召对擢左正言有栟榈集是诗见本集）女真（改作金人）作意厌人肝挥鞭直视无长安南渡黄河如履地西有太行不能山帝城周遭八十里二十万兵气裂眦旌旗城上乱云：烟腰间宝剑凝秋水雪花一日放蒙蒙皂帜登城吹黑风我师举头不敢视脱兔放豚一埽空夜起火光连凤阙征鼓砰轰地欲裂斯民嗷嗷将焉之相顾无言惟泣血仆射何公叩龙墀闭门相臣成噬脐奇兵化作乞和使誓捐一死生群黎高风洗空胡（改作大）帅怒九鼎如山不复顾郊南期税上皇舆截破黄流径归去陛下仁孝有虞君忍令胡（改作敌）骑惊吾亲卜龟太史自鞭马一出唤回社稷春虏（改作敌）人慕德犹贪利千乘载金未满意钗钿那为六宫留大索民居几卷地六龙再为苍生出身磨虎牙恬不恤重城突兀万胡奴（改作甲士屯）杳隔銮舆今十日南门赤子日𫐌阗争掬香膏自顶然忿气为云：泪为雨漫漫白云：无青天太王事狄空金帛坐使卜年逾八百天听端在人心耳苍苍谁云：九万隔会看春风拥赭黄万民歌呼喜欲狂天宇无尘瞻北极旄头落地化顽石。
金人据西京有题诗于壁曰：世变时移两忽然空馀洛邑旧山川兵屯宫殿闹如市民静闾阎冷断烟汉后几经成大火周时初建中天兴亡令我掀眉笑不悟邯郸枕上篇。
高世则书赵子砥燕云：录曰：靖康初洛阳城陷成皋人有诗云：艺祖宪章谁遣回门门户户有人开清晨山后九州没日落河头万骑来地近蓬蒿堆百骨巷无人迹长苍苔可怜司马碑犹卧谁奏伊公一笛哀遗史曰：有孙卖鱼者楚州人以卖鱼为生有买者孙卖鱼必以蒲穿鱼之眼而言曰：只为尔愚后屏去妻子为道人言人祸福多应宣和间召赴京师未至太上逊位孙卖鱼遂止于亳州太清宫是日孙卖鱼方在市中忽佯狂奔走入太清宫视防虞桶内水彻底结冰乃取砖石急击之而大呼曰：冰厚打不开凡呼数十声然后号咷大哭而去人皆莫晓有谩记其日时者后知京城陷日时适相契亳州人始异其言冰厚打不开者盖寓言兵之厚也。。
赐进士出身头品顶戴四川等处承宣布政使司布政使清苑许涵度校刊。
※卷一百校勘记。
金戎（戎一作贼下同）
时雍以大卷转相授受（大误作文脱受字）强毅悻直（悻误作幸）诏以大侍中童贯（侍中误作中侍）武广尝胆录而已（脱而字）挥鞭直指入长安（指误作视入误作无）截彼黄流径归去（彼误作破）太王事狄空金帛（事一作避）落日河头万骑来（落日误作日落）太索民居几卷地（民居一作居民）。
