靖康中秩七十一。
诸录杂记。
靖康小录曰：国家自太祖开基太宗继统平靖天下四方无虞黎民安业百有馀年至熙宁元丰间邪臣用事托儒文奸口道孔孟之言身行商鞅之术始变祖宗良法改乱旧章无有存者祸乱之阶实兆于此有识之士奋身力争而不能夺其说新法遂行而积怨于天下之口排斥正人引用邪慝上下相蒙政以贿成其后王黼辈以庸谬相继祖宗之业，于是大坏端人正士弃逐海表庸愚谄佞充满朝廷至宣和五年童贯王黼始开边隙取九州之地结怨金虏（改作人）以启靖康之祸呜呼驯致于此岂一朝一夕哉！初王黼童贯蔡攸之取燕山也。识者知其必败事及得燕山以蔡靖为大帅用降虏（改作人）郭药师副之药师每伪出猎动逾旬日与金人通谋靖察其意而逆知其叛屡奏朝廷而李邦彦等在位专以蒙蔽为事奏每不达靖具章疏直达奏闻上览奏惊召邦彦问之邦彦乃诡为之说曰：此乃靖不肯久居边任欲入朝耳上遂信而不疑及童贯领精兵数十万取云：中而金虏（改作人）以兵犯（改作入）境边奏继至朝廷仓皇无策童贯遂弃所领兵遁归宰相大臣收皆相顾无语会上皇亦厌万几有禅位之意传位皇太子改元靖康正月虏（改作金）人犯（改作至）京师仓猝无备议和退师驿召徐处仁至拜为太宰擢唐恪为中书人皆贺得人谓可以拨乱独给事中谢克家曰：州郡失一良守朝廷得一𪫺人其后附会耿南仲而乖谬有不可述者靖康之初首为宰相而因循失措者吴敏与处仁也。奸巧自营废国提防者唐恪聂昌也。太学生自伏阙朝廷士大夫恶之上出五岳观御史台官孙觌言于上曰：诸生欲邀驾上大疑诸生作乱以兵防之继而出到国子监前回观诸生无乱行者其疑遂解初番贼（改作金人）至朝廷日下求言诏及兵退则讳言多责进谏者言路遂塞南昌士人知朝廷意亦不复上书时人为之语曰：城门闭言路开城门开言路闭如选人李允文上殿陈议慷慨多论列大臣不和。且坏国事而耿南仲唐恪欲捃以他事。又选人翁挺自奉诏求言论列国事利害及考慎其相则大臣嫉其许巳虽差遣亦不与之，岂有大臣而喜怒如此之易见也。上日以边。
事为念早晚自御便殿训兵群臣无有助之者如福建枪仗手湖南弓弩手到阙上皆亲按之李纲有表乞种师道从河北牵制贼（改作敌）势上遣之屡矣。既行而复止者亦屡矣。九月间纲遣裴廪来奏事廪徒以宽言取爵禄不言边事之急是时太原重困廪未及行而太原报到为贼（改作敌）陷矣。朝廷自番（改作金）兵退议者谓今天子新即位必大振纪纲信赏必罚以革前日之弊而吴敏王时雍徐处仁耿南仲在朝上下相蒙所行事皆不合公议自是有训之士皆知必致祸番（改作金）兵渡河守河兵数十万皆弃甲而走是时群臣多劝上出幸上不从坚意以死守社稷识者谓城虽可守而今无可守之人贼（改作敌）初到城下以为有备京城难破遂依前索讲和数日粘罕（改作尼堪）令人巡城约其步数有数百万粘罕曰：必易破城上人多多则易乱及破城自遣八壮士冒矢（下添石字）先登城上人果乱金贼（改作人）既得城遂于城上聚兵掘去里城踏道却于城外置踏道复立木植反内向城陷守城兵士走入护驾及卫兵递相劫掠禁中金帛上仓惶奔走别殿忽遇越王遂解龙章授王曰：叔叔自做取我元道来我了不得亦不愿做官家越王称死罪安有此理上皇既至军中亦抗言与贼（改作敌）辨论数其背约起兵贼（改作敌）遂无语及立异姓金人遂欲立司马朴初朴至金贼（改作人）问其姓名朴云：姓司马氏贼（改作敌）云：得非司马相公之后乎！朴曰：乃朴之祖贼（改作敌）曰：使司马相公在朝我亦不敢至城下及欲立朴曰：吾祖有大功德于前朝朴不才误蒙朝廷任使安可作此以累吾祖之德朴有死而巳遂立张邦昌尚书梅执礼侍郎程振陈知质中书舍人安抚以金银不足杀于南门外。又缚御史胡唐老胡舜陟等决脊百馀唐老遂死痛哉！士大夫不以忠义死而宁以屈辱死是宗庙社稷之不幸而天地秽浊之气预生妖人贼子老奸腐儒误国于此间有忠节之士吐一直气发一直言尽不得容迹于朝都人有识者无不同嗟也。初上即位内外尽称为少帝识者以为不祥果然上在军中将行乃批手札与朝廷百官云：某国家为公等误一至于此使某父子不相见今已无可柰何公等无怀旧恩勉事新主闻者悲痛。又批与开封府某库钱可支出买金银五百两某父子盘缠闻者垂涕初番（改作金）人未至城下大臣以俚语诬云：闰年河不冻时有李纲幕客绐何曰：闰月如六月天气。
河不冻金人未必能渡朝廷措置事信邪妄诡怪之术大抵皆此类也。。
朱胜非秀水间居录曰：金虏（改作人）既破契丹至燕地驻军约本朝自取幽州，于是童贯蔡攸为宣抚副使刘延庆为大将军至卢沟距燕城一舍虏（改作契丹）相李偃约降延庆遣锐兵同郭药师先入萧后并四军大王者尚守燕城药师等既入城纵兵四掠无复纪律一夕四军以残虏（改作卒）击王师奔乱而还卢沟大军闻之亦溃金人遂攻燕城四面登堞填壕撅城为缠道徙楼橹反临城中须索掠取人物俱尽乃还靖康初虏众（改作金人）再犯（改作至）阙既登城亦用此术朝廷不悟传谕四方云：金人登城按甲不动以为恩德呜呼余尚忍言之哉！此事传记兵书皆不载也。。
丁特起孤臣泣血录拾遗曰：靖康元年春金人退师之后朝廷大臣无复经画各执偏见自相矛盾已而群奸协谋力排李纲将兵四十万俾解太原之围意以中纲殊不知所以中朝廷也。五月种师中败解潜败九月三日太原陷凡十五日上下相蒙一人犹未知太原京师屏翰也。太原陷则王室如何外内无援可谓危矣。诸公恬然不恤尚守和议有建迁都之议者执政曰：方遣议和此非所急十一月二十五日贼（改作金）兵至阙下庙堂始仓皇分遣五路使臣征天下兵京师后被围月馀援兵竟不至城遂陷罪谁与归王云：外来只要三镇税租限半月后到燕山仍要遣使三员分往三镇告谕从所请则便可解行（改作围）仍不得爽约王云：星驰二十六日入奏上悦顾问大臣皆不许之云：与吴敏素不平吴因以事责令知唐州云：犹抗论再三吴百端沮之竟不逞至九月再遣云：使太原已陷矣。去年十月立冬术者王浚明谓国家大忌丙午年冬十月一日于此借春致祭打牛一如立春朝廷从之闻者以为笑天时，岂可借也。城陷竟以冬月理或近似金人亦行夏时去岁天会四年闰八月而中国闰十一月天时一也。番汉虽不同五岁再闰差殊如此岂历数有工拙疏密耶自丙午年十一月二十五日金人到阙闰十一月二十五日大雪金人陷京师十二月二十五日大雪是夜大火烧开宝天宁寺及居民五百馀家丁未年正月二十五日大雪极寒气候与陷城日正相。若二月二十五日大风金人敲杀从官梅尚书等四人及捶台官四人三月二十五日金人前军启行自金人犯阙（删此二字）围城。
首尾半年去来皆取二十五日其馀二十五日悉有灾异不知其适然耶或阴阳度数使之然耶粘罕（改作尼堪）自谓用兵过孙吴二太子号佛言不杀人大抵金人纪律明士皆用命京城陷统制何庆彦陈克礼死于贼（改作敌）姚友仲死于兵刘延庆光国父子领班直长入祗候及西兵夺万胜门万馀众突出不念社稷安危父子世受国厚恩操履反愧于市人亦忠臣义士不必相门将种也。金人逐夜击鼓报平安声如雷云：每一鼓于近槌挝上仍系以球或旦或暮其声不常城破之后绕城种柏不知何意金贼（改作师）去年屯牟𫘞冈贼（改作敌）去遂引汴水注冈使城坏（删此三字）使贼来不复营寨也。淹浸十八村使贼（改作敌）至而决水犹有谓贼（改作敌）未至先决水百姓徒受害。且使知避水计可摆脱拙矣。城陷六日驿前所杀金使一乃刘监军之子破城废主之后发愿洗城登门望城中有黄旗兵满空中遂止主洗城者监军与粘罕（改作尼堪）二太子不与上在军金人征求万端竭内帑至及乘舆嫔御未尝动色唯索三馆上听之喟然慨叹上初讲和回念太学诸生辛勤效死弗去既命舍人孙觌慰劳及议赏诸生感激流涕再幸军中使人往来犹加问诸生四壁守御官吏以南壁言之都大守御孙传提举李擢郭仲荀乔师中都统制王汭姚友仲统制高持范琼何彦陈克礼李湜石可宝其他逐急差人下统制统领不下十数员一统制下使臣三五十员效用三五十人使臣日给八百至一千效用三百至五百率皆亲戚门生故吏。又权贵请求而至者身未尝到而请给论功倍于战士出战第功亲随使臣并居优等用命当锋者未必收录未尝中伤者为重伤殁者申逃亡其弊殆不可言至其尤甚则统领统率论功第赏虽子弟亲戚在重湖数千里外者皆诡名诬奏例被赏典京城陷没方〈扌巂〉告劄遣子孙归耀乡闾自以为得计者比比皆是守御之吏如此欲冀死守而城不陷可得耶悲夫。
吴兴沈良靖康遗录曰：宣和中谋取燕山上皇下其义郑居中独言燕蓟久陷胡虏（删此二字）一旦得之恐难守况先朝与契丹有誓不宜轻举宰相王黼以谓千载一时之机不可失童贯蔡攸欲开边隙徼幸立功请从黼议黼遂以契丹旧赂赂于女真权赁山前地十年，于是下免夫之令诸路州肥随民税产科敛以足之郭药师请降是时山前诸州悉为金人所掠国。
家所得空城而已药师既降贯与之入朝召见礼遇良渥间入内赐宴赏赉不赀未几请还燕山捍御即授节度使药师在燕山数有须索使者往来项背相望于道上皇悉从其请国家既得燕山其岁赂金人与守御赏赐不赀议者谓犹获石田无所用也。宣和八年金人乘势尽破契丹而并其地诸小国黑水波利等国尽服属焉悉有五国国相粘罕（改作尼堪）及二太子谋欲南寇（改作下）郭药师叛降虏（改作金）连兵入寇河北诸郡莫能御者虏（改作敌）所过不杀戮惟取粮食饷军檄书妄（删此字）云：体尧舜好生之德兴汤武问罪之师馀多不记十二月二十三日上皇禅位上登极大赦在下遣使如虏（改作金）讲和贼（改作敌）已破中山遂引而南朝廷闻贼（改作金兵）至遣太尉何灌内侍梁方平将兵五万屯河上断绝桥梁守要害贼（改作敌）至而河冰合遂济河方平惧不敢战单骑遁归麾下兵皆溃散何灌度不能支亦收散卒退守汜水关贼（改作敌）蹑其后比至汜水灌兵。又惊溃乃引其馀兵还至京师贼（改作敌）过汜水则鼓行而前府县来报中外震动议者以金贼（改作汴都）之祸始于王黼童贯等士论皆然二十七日太学生陈东等七百馀人伏阙上书乞诛黼等以谢天下书闻人人称快上自即位躬行节俭减膳素食诏求直言出宫女六千馀人各任所之。又禁奢靡罢不急之费数日之间人情大悦蔡京自西京过京师上书请入朝觐云：有计策上奏诏不许入城驰骑发遣金人再犯（改作至）洋城闰月二十五日城陷三十日驾幸虏（改作金）寨二月初六日夜半忽请上相见何李。若水孙觌等皆从既见粘罕（改作尼堪）等并立阶下火炬如昼粘罕（改作尼堪）令人宣虏伪（改作金主）诏何李。若水皆伏地固请粘罕（改作尼堪）责以无信。若水与相反复诘难粘罕（改作尼堪）辞屈乃令拽去。若水大骂至死而口声乃绝粘罕（改作尼堪）与二太子药师等相顾默然虽争而不敢骂乃髡之孙觌不争得免初七日遣人来取太上皇后太子亲王帝姬后宫出城粘罕（改作尼堪）已得皇族出城复令傅荐举策立见随番军南官傅等不敢荐乃请粘罕（改作尼堪）自择所为当立者百官以次推立凡月馀日议立不决时邦昌以前年奉使到金国与粘罕（改作尼堪）俱来在军中贼（改作敌）意欲立之至三月初十日粘罕（改作尼堪）出一榜文令在京文武百僚各荐邦昌仰至尚书省。若有不至皆以军法从事，于是文武官多致仕不往者十二日拜邦昌为帝居。
尚书省上皇出数日有手帖至开封尹徐秉哲云：赵氏注孟子相度分付番贼（改作金人）策立张邦昌策云：无德而王故天命假于我手当仁不让知历数在于尔躬馀皆不记初番国（改作金人）建立张邦昌遣人谕意张邦昌阳为涕泣跪伏不受及僭伪位即遣人辽孟氏（改作后）入宫其策云：尚念宋氏之初首崇西宫之礼盖用太祖即位迎周太后入西宫故事议者以邦昌果有朱勔之意粘罕（改作尼堪）住罢根括金银欲为邦昌结民故也。孙傅既遣皇族遂为粘罕（改作尼堪）召至青城令见旧主上见谓曰：煞烦重相公断送我一门家眷傅无对而退初贼（改作敌）围城放兵四掠东及沂西至濮兖南至陈蔡颍皆被其害陈蔡二州虽不被害属县焚烧略尽淮泗之间荡然矣。京城之外坟垅悉遭掘出尸取其棺为马槽杀人如割麻臭闻数百里京城以故数大疫死者过半自城破后物价大贵米升三百猪肉一斤六贯羊肉一斤八贯牛马肉至二万亦无得者街巷有病气未绝者俄顷已被剔剥杂诸牛马肉卖之菜蔬已尽唯取輭者啗之至番贼（改作敌兵）去尽乃稍平复盖尝评之曰：夷狄之为中国患也。（删此八字改作敌国外患）自古何限皆当凌迟之世王室阽危中原五裂乘时猾夏（改作深入）理则有之未闻全盛之时封豕表蛇肆贪淫毒如今日之甚也。，岂非生灵戹会否运所锺鼓使人谋乖剌天怨不回然安有堂堂中国幅员万里险阻不守关梁不闭而戎羯（改作敌兵）深入覆我神州于俄顷间如践无人之境乎！。
初上皇时一夕梦数胡（删此字）人请借乐器觉而怪之比旦登景龙门有司奏万岁山有群狐十数张设乐器杯皿相对而饮，于是乃敕捕之群狐散走京师诸草场皆有狐其最大而成精者在州北草场自国初时巳享封爵有庙额谓之狐王庙人呼为大王亦有时见之其大如驴毛色纯白见者避路而立声喏以奉之也。群小者则呼为郎君皆不避人一日上皇在万岁山见白狐而惊问左右左右以草场狐王告自后亦常见于禁中上皇大怒命出御前鹰犬捕之繇是尽出延福宫西城所鹰雕猎犬以至弹弓弩子之属皆往捕之至于发掘其窟穴或薰以毒烟京师不逞无赖子亦群聚而相喧腾数日乃定凡获狐数百枚而狐王不获昔秦有胡亡之谶而始皇不知乃北备胡今有群狐之妖而上皇不悟乃焚狐庙事颇相类（删昔秦至此三十五字）及取燕山燕山传新番嘌唱其曲有。
蓬蓬之句京师翕然并唱其曲传于天下识者谓蓬蓬乱也。天意。若曰：唱乱之始自燕山也。洎上即位祸难纷然盖蓬蓬之象也。靖康元年七月彗星见其辉数丈自北拂帝座埽文昌占者皆以为君臣将有不测之灾，或谓粘罕为妖星之精或为虏息二太子当此孙觌自青城还说二酋之状云：粘罕魁伟豺声蜂目二太子黑而短小其言如僧家念咒然则妖也。（删，或谓至此五十六字）。
赐进士出身头品顶戴四川等处承宣布政使司布政使清苑许涵度校刊。
※卷九十六校勘记。
时人皆贺得人（脱时字）叔叔自做取我元道来我了不得（一作叔叔自做我元来道我了不得）误国如此（如误作于）掘城为踏道（踏误作缠）惟索及三馆书画上听之喟然慨叹（脱及字书画二字）。
