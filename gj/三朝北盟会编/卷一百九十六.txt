炎兴下帙九十六。
起绍兴九年六月二十一日已巳，尽其日。
吴武安公功绩记曰：吴玠字晋卿世居德顺之陇干曾祖谦太子太保祖遂太子太傅父扆少保三世皆以义烈闻侯少沈毅尚气节长于骑射晓兵法读书能通大义未冠以良家子隶泾原军政和中夏人犯边鏖战立功补进义副尉权队将讨浙西贼方腊破其众。又破河北贼累功转忠训郎权泾原第十一正将夏人攻怀德军以百馀骑突击追北斩首百四十有六转秉义郎擢本路第十二副将建炎三年金人内侵已三载矣。春渡河出大庆关娄室（改作罗索）残长安鼓行而西跨凤翔跨陇不浃旬降秦州垂头熙河陇右大震帅张深遣偏将军刘惟辅御贼（改作之）杀其帅黑风（改作哈芬）大王娄室（改作罗索）失势遁走深更遣陇右都护张严以兵继进严趋凤翔五马坡下兵败死之惟辅自凤翔石鼻寨遁归熙州经制司统领刘延亮弃凤翔归曲端端斩以徇端与侯大兵屯北原坚壁不动金人谋趋泾州端拒守麻务镇遗侯以前军讨贼（改作迎敌）侯进据青溪岭逆击大破之转武功郎泾原。
路兵马都监知怀德军令率本道兵复华州城破将士无杀掠民皆安堵转武功大夫忠州刺史剧贼史羡慕寇兴凤据长安谋不轨侯进兵夜袭其城羡慕出战斩其首转右武大夫四年春擢熙河路马步军副总管金人谋取环应大将娄室（改作罗索）以众数万攻麻亭侯逆战于彭店干殊死斗杀伤过当面曲端劾侯违节罅落武显大夫论者不直之未几复故官改秦凤路马步军副总管知凤翔兼权知永兴军路经略安抚使司公事进复长安转右武大夫忠州防御使先是侯曲曲端起兵泾原招流民溃卒捍御金贼（改作师）所过人供粮秸道不拾遗猛士如林甲军蔽野每战必先占高原必胜之地未尝败势贼（改作敌）稍北退河东不敢逾河饮马时朝廷遣枢密张公董帅川陕许以便宜不从中制枢密张公董帅川陕许以便宜不从中制枢密移檄诸路将臣与贼（改作金）大战召端与侯问筹策端云：平阳广野贼（改作敌）便于卫突而我军未皆习战须教士十年然后可以大举侯云：高山峻谷我师便于驻队贼（改作敌）虽骁勇甲马厚重终不能驰突我据嵯峨之险占关辅之势贼（改作敌）虽强悍不能据我尺寸地宣幕僚佐一以为迂缓一以为怯懦置其言而不用弃其人而弗亲秋九月师次富平都统制会诸将议战侯曰：兵以利动今地势不利将保以战。且徙据高阜制贼马（改作笔骑）冲突诸将谓不然云：师数倍。又前临苇泽非铁骑所宜都不听既而贼（此字改作金兵）骤至囊土逾泽以薄吾营王师大溃五路悉陷巴蜀大震侯独整众保散关之东和尚原积粟缮兵列栅其上，或谓侯宜进屯汉中以守巴蜀侯曰：贼不破我讵敢轻进吾坚壁重兵下瞰雍甸彼惧吾袭其后保蜀良策也。越明年改元绍兴春三月金国没立（改作默哷）郎君率锐兵犯原上期必取而后进侯击败之真拜忠州防御使夏五月没立（改作默哷）及浑女（改作和尼）郎君马五太师耿太师复会别将乌鲁孛堇（改作乌噌贝勒）使二将由阶成出大散关先至侯与战二日连胜而没立（改作默哷）方攻箭筈关侯遣麾下击退不使二将合分兵掩袭两皆溃去转明州观察使诰词云：朕以经理关陕付之枢臣奉将天威式遏乱略非有熊罴之士不二心之臣相与戮力尽忠内抚外御则戡定之期未可岁月而冀肤功来奏懋赏是宜忠州防御使秦凤路经略安抚使马步军都总管吴玠材气不群忠勇自奋策足功名之会腾声关陇之间比者擢帅泾原尽护诸将岐下之战尤为隽功获。
其酋（改作队）豪丑类（改作敌因）折北是用酬其多捷陟以廉平夫雄职美官朕所以待功能之士也。益奋尔烈朕无爱焉可特授前件官未几丁母刘氏嘉国太夫人忧起复寻兼陕西诸路都统制诰词去孝移于忠者圣人之格言国尔忘家者人臣之彝宪而况分阃外之寄统诸路之师淬励以须枕戈待旦其可以亲丧废乎！观察使吴玠经以功伐寝阶显荣却敌有沈果之机驭军适威爱这济战多由率懋赏既行遽深风木之悲方治金革之事矧临敌忌于易将而制阃庸于夺情基安厥常无旷尔职尚能扬名于世以显父母则忠孝之道两得矣。尔其勉哉！可特授陕西诸路都统制金贼（改作人）自破契丹以来狃于常胜至是与侯战辄北不胜其愤冬十月元帅四太子会诸道兵及正甲女真（此四字改作契丹渤海等）数万人造浮桥跨渭水自宝鸡连三十里叠石为城与侯拒战侯指授诸将选劲弓强弩期以必死番休迭射贼（改作敌）稍却则以奇兵乘险据隘横攻夹击如是三日度其必困遁走侯遣麾下伏神岔峪待其归敌果遁走伏发贼（改作敌）溃俘其部将羊哥大孛堇（改作英格大贝勒）及酋（改作首）领三百馀人甲士八百六十人尸填坑谷者二十馀里获铠甲数万计乘夜并兵势贼（改作其）大寨四太子全军陷没剿杀殆尽几获上太子拜镇西军节度使御前差中使任充斋诏就赐云：兵势无前用兼必胜之将王中使任充斋诏就赐云：兵势无前用兼必胜之将王灵克布允系敌忾之威眷我虎臣时献戎捷受尽护诸将之任当兼总两帅之雄控临要冲遏制侵轶永念雍州之域久罹阉虏（改作北漠）之灾属敌势之方张励兵锋而益倍阴设奇伏躬率启行（下添遂字）俘当户之众酋（二字改作豪下添悉字）殄引弓之群丑（二字改作众）威声遐畅觊奏上闻班劳策勋敢后畴庸之典建牙拥节益隆制阃之权肆衍户租仍加真食并颁徽数式示眷怀于戏迪果毅于戎昭益申威于武备方乘战胜之功行赐山河之誓勉恭乃事图报异恩可特授镇西军节度使陕西诸路都统制武功县开国子食邑五百户食实封二百户绍兴二年兼宣抚使司都统制节（度使）兴文陇州贼（改作金）久窥蜀必欲以奇取之撒离喝（改作萨里罕）与四太子惩前日之败不敢窥和尚原绍兴三年春裒其兵三十万。又尽发诸路签军声言东归太原反自商于出汉阴捣梁洋金州失守侯亟率麾下骑兵倍道疾驰昼夜数百里急调兵利阆径趋金洋先以黄柑数百枚犒贼（改作其）帅曰：大军远来聊奉止。
渴今日决战各忠所事撒离喝（改作萨里罕）以杖击地大惊曰：吴侯尔来何速耶不敢进盘桓累日侯得以其暇治饶风岭之寨栅方据要险而贼（改作敌）已麾众军急上遂大战饶风岭上凡六昼夜贼（改作敌）皆败衄撒离喝（改作萨里罕）大怒斩其千户孛堇（改作贝勒）数十人以死犯（改作夺）关双潜军间道逾蝉溪岭出官军后侯按兵夜径趋西县，或曰：蜀危矣。侯曰：贼（改作敌）埽地而来去国远斗而死伤大半吾以全军挖其吭蜀可无忧侯遂为清野之谋分屯诸将示以捣虚之势贼（此字改作金师）便于行中梁山浃月一夕潜遁撒离喝（改作萨里罕）归乃服侯善用兵势不能破乃密遣通书百端闲诱言金国威德之盛智勇之奇甲兵之强公宜相时而动侯复书云：玠谨白金国都统足下远蒙示书。且审雅怀士各有主不容缄默彼已这情不通空相猜贰无复平定时也。辄摅愚悃覆答雅贶惟足下亮之夫华夷异分此天下（删华夷至此七字改作君臣有）大义古今（下添有字）常理顺之则治逆之则乱披观传记数千百年夷狄之乱中华与夫叛臣贼子称兵犯顺卒不旋踵夷灭无遗类者以其（删夷狄至此二十八字）悖（改作蔑）在义（下添而字）反常理（下添者字）神人愤疾天地不容也。（下添伏念二字）我太祖皇帝挺生五季遭时昏乱坚守臣节委贽柴氏仗顺讨逆功塞宇宙属世宗弃代历数有归百万之众懽呼拥戴不得已而君之不杀一士不堕一城与尧舜何异哉！深仁厚德布濩涵养行一二百年民至老死不识干戈上下狃习下狃习武备不修戎器不备贼盗乘之郡县瓦解至今五六年而未定此盖太平日久持盈守成失其道也。而谓金国威德之盛甲兵之强果能至是乎！。且金国行师战胜得志亦有由也。陷城破邑纵士剽掠恣其所取卒徒贪得（删恣其至此八字）鼓勇争奋胜则胜矣。而杀伤残贼变动和气亦（删残贼至此七字改作为）已甚矣。（删此字）以此用士利尽则士不可使以此决胜财殚则战不可必足下视今之天下何如遭烧刦者十不存一二耕农失业商贾流亡饿死者相枕籍所谓财利何有哉！窃忧足下之士自是不可以使足下之战自是不可以必足下亦可以少休哉！乃复据青徐之坏掖扶（改作扶掖）斗筲之子俾伴拥虚器彼刘豫者尝北面本朝备位台省负上皇拔擢之恩临难畏懦不能以死报国而乘便抵闲侥幸非望三尺童子皆知鄙弃而唾骂之其尚何颜面以视听于天地之闲望天下归之耶然金国既以夷乱华（删此五字）。又（改作乃）挑贼豫以臣反君。
顾天下大义古今常理金国尽埽除之矣。（删金国至此七字改作何在）而欲以靖乱不知适所以召乱也。主上聪明孝友慈仁恭俭闻于天下如奉使金国不能留暨京师之变适治兵藩阃讴歌攸属嗣位应天实太祖兴王之地天意昭昭可见矣。维扬之役大兵奄至仓皇无备中外失色然大驾南下横冲风涛几数千里如行衽席厮役之卒无一不备而金国之士漂流沈溺者过半此足以见天之不弃赵氏卒欲安全之也。今乾象清明星纬顺行隆冬届寒日星温晏阳盛阴剥昆中（改作我）国之福民心日以固士气日以振太平可指日而俟以金国之众自称多材岂无深明天道而不知审择取舍安定天下尚为前之纷纷果何为耶往者契丹与中国结为兄弟揜辛牡相要天日是誓信使往来络绎于道两朝赤子实便安之而我纳奸人之谋忽弃载书坠失大信故上天薄罚降此灾戾然核其祸端穷其乱源鼓作交斗金国与有力焉比闻契丹仇怨金国深入骨髓渤海奚霫从而和之将会召英豪纠集徒旅借援中国南北通款复寻旧盟并力合势以逞憾于金国金国之兵暴露斗战淹阅岁时力疾气衰腹背受敌足下能保必胜乎！暗机事殒威名隳成功蔓后患万世口舌之士底薄讪笑金国独何取也。玠世为宋臣食赵氏之禄孕子育孙于中原之地傥有二心天地鬼神实诛之乃贻说使相时而动足下度玠岂苟得无耻见利忘义者也。一言之失驷马莫及窃为足下惜之春律方初万窠初熙泰惟逖去坟墓羁游万里之远军中倥偬颇安乐否更冀加谨眠食以养新春和平之福玠白撒离喝（改作萨里罕）得书大不平日一诸将熟议攻玠绍兴四年春二月贼（删此字）复大入撒离喝（改作萨里罕）四太子蓄忿日久纠合兵数十万转三河之粟鱼贯蚁附决意取蜀自元帅以下皆尽室以来。又以刘豫复心为招抚使召诸路签军列屯宝鸡绵亘数百里进攻自铁山凿崖开道于仙人关高岭上立大栅下瞰侯营循岭东下直攻侯军侯自以万人当其前公弟总管吴玠由七盘斗不待令率轻兵倍道入援其兄四太子闻之与皇弟郎君分领万户酋（改作队）长拥兵急攻。又往攻杀金坪野寨对垒劄连珠硬寨数十卒。又来侯营前立礟数座击我营侯令营中并发神臂弓飞火礟毙贼（改作之）无数统制官田晟总兵深入追贼（改作敌）贼（改作敌）。又发生兵万馀击营左侯分兵力战却之贼（改作敌）不退。又添生兵拥洞子云：梯直前攻城身侯兵向前用礟打洞子碎用撞午撞云：梯倒贼（改作敌）怒缚虚棚战楼别遣大孛堇（改作贝勒）拥锐卒万馀一发乖城侯令统制官杨政领长枪防刀手深入刺打隔断贼（改作敌）。又遣二孛堇（改作贝勒）总正甲金人二万夹攻栅两肋吴玠左右遮护血战杀贼（改作敌）贼皆引却撒离喝（改作萨里罕）驻马四顾良久云：吾得之矣。翌日号令诸军并力共攻侯营兑方一楼子自寅至午危甚姚仲为统领只在楼上酣斗楼已倾侧仲以绢为绳拽使复正贼（改作敌）以火焚楼柱仲以海壶击灭火贼（改作敌）布神臂弓东岭下侯亦发神臂弓五百只与之对贼（改作敌）退去即遣王万年刘钤辖濬水王武宣赞分紫白旗入贼（此字改作敌垒）贼（改作敌）奔溃抵夜侯别遣五将分更刦寨心理夜数十合金人困惫死伤以万计郎敛兵宵遁杀死千户万户甲军万馀得傍牌铳枪金鼓旗帜数千件左军统制张彦夜扼贼（改作金人）横山寨斩首千级生擒将领二十人侯。又遣统制官王俊设伏河池挖贼（改作其）归路生擒百馀人斩首千级得甲马旗帜无数侯悉兵尾袭直过和尚原去上闻之嘉叹赐以亲札云：史谓赵充国沈勇有大略其用兵以全师保胜为策乃汉中兴良将也。朕尝思其人以济大业比见宣抚司奏金人拥大兵而来有吞噬四川之心卿能保关克敌挫彼虎狼之锐而壮朕兴复之威非谋以济勇能。若是耶朕之所思今乃见之但恨阻远不得抚卿背而慰朕心也。更在不骄其志益励军情则所谓济朕莫大之业者非卿而谁耶已降亲笔除卿宣换使及继以朕以御战袍器甲等物赐卿想已毕达今朝廷见议赏典先飞此数字聊写朕怀金人久不得志则还据凤翔授甲屯田为久留计自是不敢轻动侯以熙河经略使关师古自兆岷领选锋统制李进前军统制王师古后军统制戴越打粮河州袭大潭县掩骨谷镇贼慕洧拔寨去师古由杀马谷攻焦山务焚田家村围子谷深入贼境（删此二字）至石要岭忽遇金贼（改作人）大兵一战败绩师古旋师大潭内怀惭惧悉还兵宣抚司只身往降贼（改作金人）侯爱此军忠义无一人一骑从师古叛者抚存劳貔捐其家财厚资给之两军既合中外一心失一匹夫于师古得貔得貅于行阵侯由此军精甚四月徙镇定国除川陕宣抚事使秋七月朝廷录仙人关功进检校少师奉宁保静军节度使五年春侯复向天水出奇兵下秦州。
六年兼营田大使徙镇平保知静难军侯与金贼对（删此二字）交战逾十年熟其军垒曲折知其部领坚脆常以一当百惟虑远饷劳民屡汰冗员官节浮费岁屯田至十万斛。又调戍兵命梁洋守将治裒城废堰广溉民田复业数万朝廷嘉之下玺书裒赏七年冬贼（改作金）废刘豫召诸道兵声言入蜀侯独谓不然策其将去已而果然和议成上以侯功高赐亲札进开府仪同三司四川宣抚使而侯已疾自以赏过其功固辞优诏不许九年春三月侯以疾革乞解事天子恻然忧之命成都守胡世将访蜀善医者治其疾。又驰国医往视未至而侯以六月已巳薨于军享年四十七巳亥遣表闻上震悼辍视朝特赠少师九月丙申茯弟璘奉丧葬于德顺军就洛城十一日戊申上念公不已赐钱三十万擢璘龙虎卫四厢都指挥使以尉恤其家侯能抚士卒同其甘苦至军政则斩钊一不贷故人人效死如建炎二年曲端屯麻务镇督战侯遣列校三百七十馀人于大谷比较岭迎战矢石未交望风奔溃伏匿山谷四年侯招兵秦凤前三百四十馀人出赴招安侯问讯再三搜索非是者五六人斥遣之馀三百七十人悉斩于边亭下去秦州十里士卒股栗自是出战人皆效死至第功赏则维以公论无请托之私性乐善每观史传有可师者必书之卒右日诵几过其用兵本孙吴而能穷其变化虽功高贵显而居常极俭约至推以予士则略无少吝其卒也。家无馀赀至无宅以居三子拱佑武郎扶㧑绵为文官承奉郎以经史自娱明庭杰赏试论之曰：汉皇甫规张奂皆生长山西应贤良中高选规以诗《易传》授门弟子三百馀人奂著尚书疑难五十馀万言以垂世设教二公尚武充文俱仕度辽将军破胡虏（改作敌定）以千万计观规自布衣时以西羌深入上书愿假近边无用坐食之兵五千使规为将上可以除患下可以纳降奂每言大丈夫处世当为国家诛灭胡虏（改作埽廓边境）子（缺）（知元通与吴侯相知之深想吴侯诸子必皆稔闻今元通功高言重。若他日会悟吴侯家一朝奉尝语之曰：山西出将二公家世边人将门出将二公奕世将种大丈夫当用长枪大剑定天下安从文官学弄笔墨也。元通曰：然俊民论议极有补于世当并为我书于吴侯传末云：宣抚司荐士明庭杰记。
林泉野记曰：吴字晋卿德顺军人沈勇知书少隶。
曲端为将张浚宣抚川陕用为都统制绍兴元年十月金人陷凤翔府宝鸡县至和尚原玠遣弟璘及统制雷仲三战皆败之。又败之神岔峪口自是累三十馀阵皆克擒万户羊歌孛堇（改作英格贝勒）粘罕（改作尼堪）婿也。及不路孛堇（改作博啰贝勒）二十馀人兀术（作乌珠）中箭而遁蜀土赖之以功加镇西军节度使浚还朝留玠守川口四年兀术（改作乌珠）欲入寇刘豫弟益方知长安密使告玠为备二月果犯兴州仙人关兀术（改作乌珠）使谓玠曰：赵氏己衰不可扶持公来当择善地百里而王之玠曰：业已事赵氏不敢有二，于是克期与战虏（此字改作（乌珠）大败自后每遇辄胜都统郭震为兀术（改作乌珠）所袭败玠日与鏖战郭震为兀术（改作乌珠）所袭败玠日与鏖战郭震为兀术（改作乌珠）亦复攻之虏（改作乌珠）。又败四月再败虏（删此字）于凤州几获兀术（改作乌珠）复秦凤陇州降签军七玠七对敌常乘肩舆作乐除四川陕西宣抚处置事使进检校少保奉宁保静军节度使五年以所统为行营后护军六年检校少师静难军节度使于兴州九年议和改宣抚使仍开封仪同三司六月以疾薨年四十七赐钱三十万弟璘加开府仪同主其军三子供扶㧑部曲杨政田晟姚仲王彦雷仲皆名将。
赐进士出身头品顶戴四川等处承宣布政使司布政使清苑许涵度校刊。
※卷一百九十六校勘记。
董师川陕（师误作帅）
乌鲁孛堇折合孛堇（脱此四字）
陟以廉平（平一作车）
自宝鸡连营三十里（脱营字）
底薄姗笑（姗误作讪）
明廷杰尝试论之（尝误作赏）
俱任度辽将军（任误作仕）当语之曰：（当误作尝）迩者天子（一作迩者天子知元通与吴侯相知之深无缺文）郭震为兀术亦复攻之（为兀术三字衍）。
