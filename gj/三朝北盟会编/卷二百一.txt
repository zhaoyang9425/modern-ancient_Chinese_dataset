炎兴下帙一百一。
起绍兴十年六月十一日甲寅，尽其日。
六月十一日甲寅刘锜及兀术（改作乌珠）战于顺昌府城下大破其军兀术（改作乌珠）败走。
杨汝翼顺昌战胜破贼（删此二字）录曰：绍兴十年春天子以骑师太尉刘公副守东都仍节制所领军马继被朝旨精锐兵马分戍陈汴随军老小屯泊顺昌三月十八日陛辞出城益以殿前司二千人拨隶戍役束装裹粮越五日而后起行绝不江溯淮风涛险阻自临安凡二千二百里抵颍上为顺昌之属邑陆路两驿而近（水路）萦纡曲拆殆三百里太尉舍舟与属官将佐先抵城下时五月十五日太守龙学陈规倅汪。若海洎兵职官吏门首迎迓馆太尉于罗汉院守倅既相报谒即往按视营寨湫隘窄陋悉不如法两日之间经营区处尚未就绪十七日早太尉门首别提宫宋待制未及回陈守约相见出泰和县申状报四太子人马于五月十二日寇（改作陷）东京亟归谕诸将戒饬士卒无致张皇其时选锋游弈两军并老弱辎重舟船九百馀只相去尚远遣骑追促至更后方遂入城十八日辰已闲有探报虏骑（改作金兵）已入陈州陈州距顺昌才三百里阖城惶惑罔知所措而马军缘寨栅未定遂以罗汉院驻左军普惠寺驻右军前军驻旧衙后军驻毗卢院中军驻台头寺而太尉迁维摩陀院乃欧阳文忠公之故居也。皆在子城外与府治及民家两不相干是日太尉遣主管机宜杜亨道韩办公事王羲宾谒陈守以朝廷先降到赡赡军钱支发交子欲敛兵入城为捍御计陈守愕然曰：城中闻警报人皆欲去太尉独欲守城何也。继而汪。若海告别云：某已奉有檄差往行在禀议太尉因托以章奏附行寻闻契家出南门矣。十九日太尉与属官并统聚议吾军方自远来未及息肩已闻虏（骑（改作金兵）压境诸公以为如何基闲，或欲守御，或欲复就便舟顺流而下独太尉激以忠义喻以祸福。且曰：某赴官留司今京师既陷未可之官赖全军在此幸有城池粗可守御顾此机会大不容失要当同心戮力死报国家诸公翕然同辞无或异议，于是与官属登城区处以后军统制许青守御东门中军统制（阙姓字）守御西门右军统制焦文通游弈统制锺彦分守南门左军统制杜杞守北门分遣将士明远斥堠仍召募土人。
作响导闲探是日晚亳州把门使臣白忠等二人来报云：有王彦先者刘豫时曾知亳州号王瓜角自东京同金贼（改作兵）已入毫州亳州至顺昌二百四十里继捉到王（彦先）所差探事人朱海张山斩之枭首于市。又报金贼（改作兵）入陈州陈州至顺昌三百里二十日以后报金贼犯（改作兵入）蔡州蔡州至器昌二百七十里续报犯（改作入）项城陈州属邑至顺昌一百九十里。又报犯（改作入）泰和泰和顺昌属邑至府城七十里居民缘贼（改作敌）势逼近后闻太尉一意坚守皆杂逻辐凑入城城中百姓赖以安堵然太守及州官骨肉络绎出城皆渡淮而东走太尉日夕在城上亲督兵将备设战具而城垒摧缺旋加补贴芟薙榛棘如秕篱巴仅存数十悉取伪齐所作痴车以轮辕埋设城上。又谕州索居民门户扇踏随宜悬挂仅能周匝其时新鄜延总管刘光远以路梗亦留顺昌新永康知军柳倪缘太尉亲亦从行至是皆就差检察一行军马提举四壁守御自十九日至二十四日凡六日之闲为备御计食息不暇而探报日急军中相与激劝争先整治甲器。且曰：我辈自此出阵未曾立功今才至此便遇大敌须自出力报答国家兼荷太尉存恤到这里要取一场富贵上下响庆如出一心二十五日金贼（改作人）游骑数十已涉颍河出没城下遇太尉伏民生擒银牌干户阿赫杀（改作阿苏木）阿鲁（改作阿鲁）等通说韩将军先遣来城下探城中事宜及有探报韩将军翟将军两头领在白沙龙涡一带下寨寨去城约三十里太尉夜遣千馀人击之至二十六日早复与贼（删此字）战遂杀伤千百人辰已闲入城太尉于北门犒劳即具捷奏以闻二十七日金贼（改作兵）驰报龙虎大王及三路都统偕自陈州来增益兵马至二十九日合韩翟（二将）军一带逼城自北之西自西之南自南之东人马约三万馀骑太尉西门出军仍激励在城士卒内外协应午已之闲贼（改作敌）临城施设而柳知军适在东门为敌箭中左足柳倪即拔箭就以破胡弓（删此四字）射之应声而倒继发数十箭无不中者翼以神臂弓硬弩破之遂稍引去即以步兵邀击荒怖四奔走小河人马淹溺者不可胜计抵暮尚有铁骑数千摆布河外复出官军千数连击之大获捷胜夺到韩将军大小认旗十面并铁甲提刀等至三十日早战士还屯犒劳如初亦以上闻六月一日金贼（改作兵）尚留旧寨有擒到女真及汉儿（删此五字改作闲谍）云：已遗银牌。
天使驰往东京告急于四太子矣。初二日贼（删此字改作金人立）寨城东地名李村去城二十里以精锐五百人夜出刦之乡导者引官军直至中军以枪彻去毡帐有一披甲者疾呼曰：留得我即太平（删疾呼至此九字）竟为官军所杀是夜阴晦欲雨明（删此字）电光所烛但见秃头辫发者（删但见至此七字）悉皆歼之共杀伤比之前日两战为最初三日战士归城亦以捷状闻奏初四日初五日金贼（改作兵）相持如初伏兵擒到女真（改作敌人）具道杀伤甚多。且乏粮食有建议者愿乘此屡捷之势顺流乘舟全军而归太尉乃会诸统兵官于西门上酌酒而誓曰：今日机会天造地设况已屡挫贼（改作敌）锋军声稍振虽贼（改作敌）与官兵多寡不侔然业已至此可前进不可退却贼（改作金）营去城三十里而四太子。又领重兵来援万一诸军遽舍顺昌不惟前功尽废一军才纲举目张当此仓卒扰扰岂敢尽保无虞贼（改作敌）众追袭首尾相失将至狼狈大有不可言者驯致侵扰两淮惊动江浙则吾辈平生报国之心死为误国之鬼虽万死何以谢天下愿诸公坚忠孝心誓与此城俱存勿与此城同亡此言不食天实临之，于是诸统兵官皆愿奋不顾身罔有退志齐以警戒之令晓谕将士人人咸欲效命欣然待敌初六日太尉遂以东门北门外所泊舟船悉沈河底示以死战不为东归计俄报四太子入太和县轺重前驱已与龙虎诸猷营（删此二字）寨相接连夜颍河系桥渡军马初七日四太子至亦与诸猷首（三字改作龙虎诸帅）连接下寨人马蔽野骆驼牛马纷杂其间毡车奚车亦以百数至于攻城战具来自陈州粮食器甲来自蔡河散遣轻骑巡绰城下有叩城以手揶揄曰：城裹人只有一个日头裹至晚以前日陷阵人曹晟荷团枷斋实封文字放回太尉得之虑贼为（二字改作其）诡计以惑众心不起封而焚之初八日四太子数责诸酋首（二字改作茕菅）前日用兵之失诸酋首（改作首领）皆答以今次南朝兵马非日前比往往一以当百不容措手足明日国王临阵自可备见盖四太子称天下兵马大元帅越国王也。即下令曰：顺昌城壁如此可以靴尖踢倒来日府衙会食所得妇女玉帛悉听自留男子三岁以上皆杀之。且折箭为誓以激其众然太尉发策战守忠义自仍以方略授诸将佐顾视羯戎逆天悖道贪渎无厌（删顾视至此十二字改作盖）平时愤激直欲气吞此贼（改作敌垒下添北军虽盛四字）以谓（改作为）不足忧也。初九日平明四太子遂合龙虎大王。
及三路都统韩将军翟将军人马环合城下甲兵铁骑十有馀万阵列行布屹。若山壁旗帜错杂大不有差而五色旗各七面按方分植者中军也。而顺昌东西两门受敌贼乃（改作金兵）睥睨东门濒濠待敌太尉亦自东门出兵应之城上发鼓即与交锋转战逾时贼复（改作金兵）大衄四太子披白袍甲马往来指呼以渠自将牙兵三千策应皆重铠全装虏（删此字）号铁浮图。又号扌乞叉（改作哈沙）千户其精锐特甚自用兵以来所向无前至是以为官军杀伤先以检枪揭去兜牟即用刀斧斫臂至有以手捽祉极力斗敌自辰至戌贼（改作金）兵大败遽以拒马木障之少休城头鼓声不绝乃出羹饭坐饷战士优游闲暇如平常时贼众（改作金兵）望之骇然披靡食已即来以数队趣战癖去拒马木深入斫贼（改作敌）。又大破之无何有误传令者令少却官军遂稍引后贼众（改作金兵）并拥逼壕而致溺水者二百馀人而选锋统制韩直身被一枪三箭几致经济效益死赖有一虞候挟以上马而归虞候与马皆中箭被血淋淳然馀勇尚未衰也。其馀中伤稍轻可者犹欲再出接战是日西风怒号城土吹落尘霾涨天咫尺不辨毙尸倒马纵横枕藉掩入沟壑闲及堕井者不知几何旗号器甲积如稻麻苇竹方其接战时郦琼孔彦舟赵提刀等皆单骑列于阵外有河北签军告官军曰：我辈元是左护军本无斗志所可杀者止是两拐子马故官军力为破之皆上太子平日所倚仗者十损七八当其败衄时城上见有车马自寨而北复渡河而去贼（此字改作金兵）初涉壕耀兵张势云：吓城既而官军归城直欲夺取钓桥望城放箭注落如雨至有用响箭与窄柳箭者城上悉以破胡弓及（删此四字）神臂弓临下射之人马自退复自东而南转而之西连亘西北薄城而营长十五里阔十馀里至晚擂声振山谷父老皆言有生以来未之或闻然贼（删此字）营中嗥呼喧哗自夜达旦时有金人傍城属耳以听城中肃然难犬无闻以是自可见胜负之兆四太子帐前以甲兵环卫持烛照坐贼徒（改作兵众）皆分番假寝马上深惧官军夜击之至初十日大雨倾注贼（此字改作金字）于城外埋鹿角栅栅外开小壕深阔各五尺许正尔督工雨亦稍止太尉出百馀骑挠之贼（删此字）众番皆（删此字）挂甲挽弓以护雨复大作官军刦之昼夜不得休息十一日早贼（改作金）营发擂声如昨日太尉遍诣诸营抚劳官军及安慰中伤之人盖家至尸到人人皆得其懽。
心。且虽被伤中犹欲抵死报答太尉俄有探报四太子作筏系桥甚急（金人自到此日给炒麦数合疲困已甚皆思北归）至晚不辍抽摘人马过河然不复发擂只击铎数声而已址二日早尚立𪿫架置推牌斤斧不绝虚立旗帜以疑城上盖缘颍河暴涨冲激桥筏人马数十随亦被溺遂复系桥连夜以济雨日之闲收集尸首随处焚化至有数十人同坎者变有烧半残者或濒河为水漂泛或半为乌鸢所食杂所马尸牛首弥望遍野及晚拔寨尽走即具解围奏闻贼（改作金）营中𪿫架推牌云：梯拒马木败甲破车积堆如山弓刀枪槊变委之而去然犹有潜匿山林闲以伺追袭至十三日十四日悉出境上复会于陈州四太子反怒三路都统韩翟二将军人以柳条挞之数十下如千户毛可（改作穆昆）等皆挞之百十下寻以三路都统守南京韩将军守颍昌翟将军守陈州四太子龙虎大王各以所辖人马同之东京初龙虎与（删此字）诸酋（改作军）既败遣银牌天使告急于四太子天使才到就龙德宫见之得报即索靴上马出门告报士卒顷刻面集经由陈州一宿措画战具粮食而行自东京至顺昌往复千二百里首尾不过七日保其神速如此而大尉在围城时奏求援于朝得报差行营左护军统制王德躬率全军来顺昌策应十四日金人既退之后王德方。且以文移来问贼势（删此二字）动息至二十三日卯时以数千骑至城下太尉邀入具饭饭已则卧憩于子城楼上至申时即出门乃遣人致意曰：不果奉别今。且复回。又报数日传闻德申枢密院某已解顺昌围矣。方金贼（改作兵）在城下得递到御笔刘甘择利班师太尉以方御敌未敢轻为进止既。且贼（改作敌）退十日后。又被旨先发老小往镇江府驻劄遂津遣老不轺重并被伤战士船载而行以左军统制杜杞右军统制焦文通两军防护东下俄闻王德者申宣抚司去某以全军裹送刘太尉老小出颍河矣。其诞谩兴皆类此敌国相去未远万一事或蹉跌为害不细然太尉恬。若无闻未守略介怀也。顺昌古城。且素无备迨兹贼已来陈守（删此五字）始令居民筑牛马墙贼（此字改作金兵）既退后方置𪿫座比之军中所放𪿫争五十步先军中置令牌每遇出战除守御人外非带号挂甲者不得登城虽顺昌官军土毫不许预分毫事城中居民各阖户守家内外肃静无有犯者初破金贼（此字改作兵）陈守送到煮酒十数石门首犒劳战士一杯而已再战退贼（改作敌）后市户以丐六千馀斤猪百口来献随即分付诸军人不过丐半斤肉数两至第三战太尉不免与陈守略与犒劳官军但各人给粟米一石及赴仓请之有止得蛀麦五斗者其闲不愿请者甚多至事定陈守先具奏乞推本府官属守城恩赏。且言措置守御鼓率将佐犒赏战士遂至成功虽太尉依应保明闻奏将士颇誓不平方当围城太尉晓夜城上寝食皆废阅月之闲略不以家事经意故能激励军心皆为之用遇临敌则躬亲鼓旗贾作士气先下令不得斫级夺马及掠取一物一件至有效命如游奕统领田守忠中军正将李忠之徒恃勇深入率皆手杀十人而后死悉取前后阵殁将士凿土埋瘗作大仿傍作屋数闲命僧主之作水陆道场以致资荐仍复存恤其家种种顺昌北门外初有居民瓦屋九十闲恐为贼窠（改作笔据）前期𦶟之贼（改作敌）退即访元主酬以价直自始及终无毫发扰民者城门四启每得奸细即审问情状详悉而众所不空者抵之遣回使未尝轻戮一人虽金贼（改作人）亦谓自过南朝来十五年闲无如此战，必是外国起鬼兵来（删，必是至此八字）我辈莫敢当也。后以生擒到女真（删此二字）阿赫杀（改作阿苏木）并契丹等五十馀人解赴阙下前项有妨功者移书权贵顺昌城下无贼（改作兵）止是两河与诸路签军耳顾虽力底柰此公议何太尉初领兵不满二万当其围城时城上备御及防护老小管寨遇敌则。又把路捉巷至于子城仓库等处皆分兵守之其实出战之士不过五千人当十万馀众自非明于料敌果于制胜安能以应不文公作裴相平淮西碑所谓凡此蔡公惟断乃成者某于太尉亦云：自捷奏到朝廷宠以鼎州观察使再被制命建武泰节钺皆恳辞至再不欲先战士而被赏继而王人踵至使者沓来抚问宠贲优渥有加宸翰奖谕。且有卿之伟绩朕所不忘之语咸谓主上酬报非常之功敻出前此仍降告身千五百轴俾就军前书填随即缴纳以谓不。若自朝廷给之为荣累得旨索本军功状校定两日说谎得具奏盖缘节次出战更番守御分别功过不容或差至闰六月二十七日准安排全军功赏逐队列单申姓名六月二十七日准安排全军功赏逐队列单申姓名一一核实统兵官立功者以前降到金带及金盌赏之其有过者则面疏其失劳绩亦减将佐立功者以金带及金盌赏之共有过者则杖责之降而入队至于战士悉以前后所赐银二十万两绢二十万匹第。
功赏之功田守忠李忠辈陷阵本军将佐不即救援亦皆免死而被责其能致力策应者仍给赏。且出钱千缗揭榜许军中论告侥冒战功者按以军法如阵殁之家变各优厚周恤期。又见太尉信赏必罚出人意表如此者某随轩而来偶遭虏寇（改作目击敌势）迨兹乎！宁敢以围城前后所见叙为纪实笔墨荒涩甚无文采。且将过江贻诸亲旧至于解严之后以迄班师述事赞功当俟大手笔者。
赐进士出身头品顶戴四川等处承宣布政使司布政使清苑许涵度校刊。
※卷二百一校勘记。
天子以骑帅太尉刘公（帅误作师）项城陈州属邑（脱项城二字）皆自陈州来（皆误作偕）则吾辈平生报国之心（一作则吾辈生无报国之心）俄闻王德者申宣抚司（者字衍）。
