炎兴下帙一百三十四。
起绍兴三十一年十月八日，尽十六日乙卯。
刘锜与金人相持于淮阴。
刘锜自盱眙军进兵留游奕军统领员琦中军统制汜于盱眙锜以乙巳到淮阴闻金人将自清河口放船入淮锜列诸军于运河岸数十里不断之如锦绣丙午命淮阴响导夏彬以轻舟载二百人自淮阴响导夏彬以轻舟载二百人自淮河由小清河口至大清河口远探动息而愿去者四百馀人锜止以二百人行回报自小清河口闻有人声喧腾几三十里。又大清河口内亦有船上人声不下数百只锜厉声叱之曰：吾所闻不如此。若不实尽该斩其众有缩头稍稍退去者彬独进曰：远不过一昼夜如金人无动静愿甘军法如果然乞请犒赏锜然之丁未金人以铁骑列于淮之北望之如长山锜文集彬所探为实一行人各转两资。
九月戊申枢密院契通好榜。
大宋三省枢密院绍兴三士年九月九日三省枢密院同奉圣旨契丹与我灶百年兄弟之国顷缘奸臣误国招致女真彼此皆被其毒朕既移跸江南而辽变远居漠北相去万里音信不通今天亡此虏此二字改作彼）使自送死朕提兵百万收复中原惟尔大辽豪杰忠义之士亦协力乘势宜歼厥渠魁报耶律之深雠将来事定通好如实发各宜知悉。
又续榜措置招谕事件。
大宋三省枢密院绍兴三十一年十月九曰：三省枢密院同奉圣旨今续措置招谕事件上如后一渤海奚契丹诸国瓦解本朝初无雠隙止缘女刦以兵威签卒符合军不能自脱今朕亲行讨伐本为完颜一族仓卒之闲恐难分彼此本榜到日如能束身来归或擒杀酋首（改作其帅）自交待得除依格给赏外虽管军节钺朕刦于兵威种类其主今完颜亮弑君杀母屠兄戮弟暴兴工役残虐生民自古及今无此凶逆尔街道吸知识如见此榜文能翻然改悔束身来降者从前过愆一切不问仍优加爵赏右出榜晓谕各宜知悉。
金人寇（庐州建都统王权领军遁走）。
虏人犯（此三字改作金攻）庐州在城官吏望风争遁时建康都统王权屯庐州当夜二更领本军人马走出城。
十日已酉池州驻劄子显忠奏正阳捷报。
池州驻劄御前诸军都统制李显忠奏于十月初三日探事番贼（改作金兵）于安丰军正阳对岸过淮与（信阳）军巡绰探事将官曹高陵等用箭相射至晚复过河去牙寻时分遣统制孔福韦永寿刘彪等部押军马前去沿淮江东措置迎敌臣继率军马策应据孔福申于十月初四日辰时以来将带军马到安丰军正阳西地名大人洲淮河岸上逢见番贼（此二字改作金）万户郭副留韩将军统押五千馀从福等督率军马与贼（改作之）血战掩击贼（改作其）众败去其贼（此二字改作随）再遣生兵万馀布列阵势前来迎敌福等再鼓勇将士与贼（改作之）鏖战移时连并三阵其贼（改作北军）大败当阵杀死及追赶掩入淮河不计数目出榜晓谕。
知均州武钜奏招降到忠义人。
知均州武翼郎武钜报捷称本州遣人招纳到北界忠义归朝人巡检咎朝杜海等二万馀人老小数万杀到金人首级并捉到活人二百馀人。
汪澈奏举知荆门军姚岳转官再任。
遗史曰：姚岳字崧卿京兆人陕西陷没岳避地入蜀途中得进士举业时文一册读之曰：我平日习举业实不及此遂珍藏之张浚失陕右欲收系陕右士大夫心绍兴初解试令陕右流寓进士尽作合格及类省试亦如此唯杂犯黜落一二人而已岳为榜首由是陕右流寓进士二十馀人皆过省岳飞为湖北京西宣抚使以身姓岳母姓姚一见姚岳大喜遂辟为属官及飞被罪（改作害）自谓非飞之客。且乞改岳州州名士论鄙之累官知荆门军籍民兵置一色衣衫一等枪仗新鲜旗帜聚民兵在教场习喏声令齐一御史中丞汪澈宣谕荆襄到荆门军岳令民兵迎接摆列于原野中澈见衣衫枪旗如法已喜俄声喏齐一而不哗澈大喜乃具奏曰：近自襄阳还诸道荆门军自入境见田野渐辟上下安居百姓累累遮道不绝皆言知军姚岳为政不扰并无追呼治道有术外户不闭他处人民襁褓而来愿为编户荆门正控扼之境内以姚知军为命或一日别有差除则来居之民必散强壮子弟必弛臣密加探听诚如其言郡守中亦不易得也。有旨姚岳特转一官候任满令再任。
十一日庾戌淮东西军马文字不通。
刘锜在淮东王权在淮西流星递文字日往来不断庚戌淮西文字不通金人深入淮西也。锜在淮阴就。
遣盱眙军屯驻兵官员琦刘汜往招信以来体探至招信县界闻金人扼路不可行而回遂往淮阴合刘锜军。
庐州安抚龚涛弃城走委修武郎添差本州驻泊兵马都监杨椿权州事。
金人犯（改作攻）庐州当夜四更安抚龚涛请都监杨椿权州弃城遁走。
新差淮南运判莫蒙降一官放罢。
遗史曰：莫蒙字子蒙湖州人也。试中刑法而实不知法意阳为长厚阴为险刻有五子父子更相称誉人皆笑之尝为金部郎中措置沙田芦场于民不便降监当至是用为淮南运判避事逗遛不赴省部勘会淮南运判莫蒙已降指挥令星速起发之任专一随王权军应办钱粮经今两月未见申发到任月日为是迁延有误军期有旨特降一官放罢就除向〈氵匀〉淮南转运判官填见阙仍专一随王权军应办钱粮。
十二日辛亥中使至刘锜军中传宣抚谕。
中使至刘锜军中传宣抚谕锜与之同临淮岸观淮北之虏（删此字）骑中使震悚锜曰：刘锜唯有死报国家耳中使曰：上知制置忠义天下休戚委在制置更望上为宗庙社稷俯为生灵同率将士共济事功。
金人陷滁州知军事陆兼弃城走。
完颜亮之南侵也。自淮西由庐州入和州路先令万户萧琦以骑十万自寿春渡花琦镇由定远取滁州路占扬州琦至藕塘驻军数日渐侵曲亭瓦店先以百馀骑直犯（改作趋）清流关复回翌日。又以数百骑再犯（改作至）清流关亦复因。又翌日遂长驱入清流关直抵滁州知州陆兼弃城遁去金人所过不杀人不放火不虏掠财物或见州县人则以好语相谓曰：大金皇帝行仁德不须惧怕今给汝公据可以互相说谕各安业在水口镇之西有金人遗火烧民居草舍一闲立斩之仍揭榜以令过军安转运副使杨抗令州县乡村临驿路十里一烽火台下积草数千束。又令村堡居民各置长桧里正里长催督严切人甚苦之至是金人入滁州界方以无马草为窘急而十里闲得草数千束。又村人皆弃桧而去金人入境悉无枪杖乃尽取村人所弃者自是人皆谓杨抗与金人有密约真奸细耳虽甚辨者亦不敢以为非是。
十三日壬子御营前军统制李捧往江上捍御朝辞。
四州宣抚使吴玠奏收复秦州。
吴璘报至上曰：金虏（改作人）无故败盟四路出师朕之应兵良不得已今日之捷虽由祖宗德泽然亦天人信顺之助可使吴璘存抚四民令各安业以慰壶浆向化之意内为金国签起从军之人务在优〈血阝〉其家母令重扰一应非理暴役虐用刑戮等事一切除去宰相陈康伯等奏曰：神州陷没三十馀年今日一方之人喜见汉官威仪上曰：保止是完颜家兵极暴吾民脱去汤火如解倒悬此皆卿等指踪之效康伯奏曰：臣等何功之有陛下吊伐威灵中原传檄而下自此始矣。。
荆襄成闵淮西王权俱奏胜捷。
湖北京西制置使成闵申据知襄阳府郝申据权知光化军张趋申九月二十七日辰时有金贼（改作人）全装军马约五千馀骑直入军衙遂部统官兵七十人于本军上水北门开城裹外与金人血战斗敌前后共六阵至酉时杀败北界军马退回夺到衣甲器械及斫到番人首级保护军城百姓官中无虞委是胜捷清远军节度使龙神卫四厢都指挥使建康府驻劄御前诸军都统制王权奏臣统率诸军自寿春县界（首与）虏酋（改作金以）重兵连日攻打及经大战杀死番贼（改作获甚多）大军至和州城下臣分布诸军人马披城摆阵与贼（改作之）相拒臣召募敢死二千馀人令统刦贼（改作其）寨即时发行良久（先刦）中番贼（删此二字）大寨相射厮杀闲其第二寨知觉亦向前来与官军互相厮射血战至四更杀死番贼（删此二字）不知基数委是大获胜捷。
刘锜退军备地江。
刘锜在淮阴与金人隔淮相持用舟载甲士以弓弩相射已数日壬子自清河口有一小舟顺流而下邀取之有粟米数布袋有驴一头锜曰：此探水势者也。俄顷金人各抱草一束作马减法这舟舟约有五百馀艘皆至清河口出有载粮食往濠州者有载檄犒之物取楚州之维扬者上水牵挽甚速锜与诸军方视之忽承金字牌报淮西虏（改作敌）势甚盛令锜退军备江。
淮南路转运副使杨抗遁走至江阴军。
遗史曰：杨抗字抑之贪沓诡激之人也。敢大言喜轻易谈兵聚民作水寨自期必成大功以胡深为都统领抗随刘锜军于淮阴见清河口与金人相持抗言欲自守水寨。且催督钱粮应副大军遂弃其军而去。
遁走渡江止于江阴军。
十五日甲寅刘锜发兵渡淮与金人战。
刘锜屡遣兵或三二百或五百渡淮与金人战金人退却官军得小胜而回锜不发船渡既金人悉众来战锜亦不遣援兵节次战殁者千馀人至是。又发千人往皆持刀斧渡淮北与金人鏖战或进或却以退无归路死者十七八。
金人寇（改作攻）襄阳府樊城。
吴拱新交鄂州都统制职事乃戍于襄阳府襄阳颙望拱至及拱到襄阳无战守具乃欲退入万山山寨或襄阳失守则入川而诸讠匈讠匈不定朝廷令拱遣兵防护武昌一带津渡拱闻命即引兵回鄂已退军矣。湖北京西宣谕使汪澈闻之驰书责拱俾亟回襄阳而自发鄂之馀兵悉战舰张声势进戍黄州拱复还襄阳悔綦得还武昌常褊躁不自安憩泊犹未定是日金人数百骑忽至樊城欲夺浮桥径至城下方系浮桥未毕金人不得渡拱乃登城渐出御之安抚使郝方见客罢入宅堂矣。有虞候者登其堂厉声呼曰：番（改作金）人已到城下安抚。且出来闻之遂登城转运判官姚劭亦登城时城中诸军攒队伍者已甚喧不可整。又士庶左驰于市者如沸羹相次渐出兵渡江至樊城下与金人相遇金人少却官兵稍进金人三却至竹林下铁骑突出官兵遂败死者无数是时拱在樊城而金人亦退士庶惊惶者方息是役也。以大获胜捷闻军中谓之樊城功赏统制官张平在襄阳未尝出城亦以奇功就武功大夫上转中卫大夫。
樊城守将翟贵王进战没统制张训通杀获相当。
吴拱守襄阳除招讨使兼鄂州都统制左军统制郝帅襄阳代吴拱兵荆南都统制李道运代姚劭（缺）虏（改作金）帅刘萼部领番汉兵号一十五五万来攻荆襄先取光化十月十四日夜牛首镇庄家诣襄阳报见二三渠帅其二者柿黄其一著白领兵来镇中王总管宣屯后西门外三人来报者缒索登城传报招讨招讨疑其尚留光化不设备交日虏（改作金）骑三千攻樊城仍夺樊城浮桥自讲好后樊城不修筑多摧缺浮桥未成先是戍樊城者一二百人副将翟贵部将王进统之以护浮桥统制张训通领百骑巡绰虏（改作金）骑忽至自邓州路来至长店与张训通骑兵遇虏金）骑忽至自邓州路来至长店与张训通骑兵遇虏（改作金）焚长店合战另遣兵取樊城直抵浮桥翟贵王。
进领兵出战我师败二将没士座半掩入江中吴招讨以四船渡师风甚不能到岸至晚虏（改作金）骑退张训通骑卒杀获相当。
十六日乙卯刘锜自淮阴退军。
刘锜既承金字牌令退军备江。又闻淮西王权之军弃庐州文移不通。且金人在淮西相持其势益盛壬子发传宣抚问中使回乙卯会诸军自楚州宝应退军淮甸之民初恃锜以安及闻锜退绵仓卒流离于道路锜单马杂行于其闲乃谕之曰：我刘制置也。百姓当无虑不用惊忧民至愚。又以为然遂徐徐其行故死于路者十六七。
劝谕富民助军。
户部关于太睹国家多事军旅方兴主上既出内帑以赏军辅臣。又徉大赐以节费经常有限用度浩瀚凡在臣民孰不兴念在昔人所谓智者献谋勇者效力今是时也。唯是富人巨室久擅高赀，岂不能怀忠抱义。若卜式有助国家得傥朝廷有以激昂则用度可以无乏欲望朝廷明降指挥。若有肯损家赀以自献者州县受纳随便犒军以其数上闻朝廷当因其多寡而等第推恩则上无横敛之名下有效忠之实公私皆便似为可用。若曰：找手坐视漠然无意其亦何颜必有议之者矣。奉圣旨令户部行下诸路州县出榜晓谕如首先献纳人保明取旨优异推恩。
赐进士出身头品顶戴四川等处承宣布政使司布政使清苑许涵度校刊。
※卷二百三十四校勘记。
统押甲军五千馀众（脱甲军二字）今经两月（今经误作经今）吴璘遣统领官刘汜等领兵掩杀贼众退走入城寻分布官兵自九月二十五日申时攻打至二更以来打破秦州除抚存军民外捉贼兵活人金人萧安抚高同知千户明威将军乞求闹将官奉集我尉宝登金人大郎君仁郎君防判官李旺信王主簿赵通事李准提刘天使及捉到贼兵活人斫到首级夺到战马器甲颇多莫知其数（脱吴璘至此一百二十九字下乃接吴璘报至云云）朝廷以金人昔岁常自光黄捣武昌渡大江扰江西遂令拱遣兵防护武昌一带津渡（脱以金人至遂字共十九字此段应另行误连上条）。
