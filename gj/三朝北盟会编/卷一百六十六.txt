炎兴下帙六十六。
起绍兴五年正月乙巳朔，尽二月十六日庚寅。
绍兴五年正月乙巳朔车驾驻跸平江府日食求直言赵荣退兵濠州。
金人与伪齐之兵皆皆退过淮北也。亦遣人报濠州赵荣退兵乙巳荣率北军及投拜官魏进全家去既出门市人尚未知少顷提辖丁怀辈四人欲作乱先开甲仗库取器械时荣去未远而悔曰：吾弃城而来无知州以主管州事安得不乱乃以衙兵复入则怀等已执兵仗矣。怀闻荣复至走避得免荣遂斩其馀三人令枭于市荣令录事参军杨寿亨权知军州事然后荣引众去荣在濠州月馀城中皆不扰及荣既去军人不便寿亨之政遂夺州印请兵马都监孙奕遂权知军州事是时寇宏在平江得旨已依旧知濠州朝廷以寿亨既权州则奕不宜从军兵之请代寿亨乃授奕徽州监酒不厘务。
十一日乙卯知枢密院事张浚自建康府还行在。
十三日丁巳以金人退军曲赦庐光濠州寿春府。
朕以眇质获承至尊念国家积累之基遭夷狄侵扰（改作强敌侵陵）之患两宫远狩尚虚归路之期万姓同忧未睹升平之日浩。若涉川而思济懔乎！置器之难安常未明而求衣每侧席而思治朕诚不足以感移天意德不足以绥靖乱源致被叛臣乘予戹运始攘齐地旋据都城未厌鸱张之谋更怀枭噬之晋频挟虏势（改作敌众）来犯边陲直渡淮滨将窥江浒自古滔天之巨盗亦知逆顺之所存示闻今日之穷凶不顾人神之共怒所赖诸将协力六师争先奋扬无或敢当斩获莫知其计遂令群秽知有天刑虽逆雏偶雏于天诛而匹马莫还于贼（改作本）境载循不道深恻于心俾执千戈绵朕中原之赤子重为驱役亦我本朝之旧臣迫彼暴虐之威陷兹锋镝之苦繇予不德使至于斯自初览于捷书即首颁于诏旨杀死者尽从于埋葬俘降者悉处之便安重伤而莫能自存抚以医药之厚愿归而无所为命给其道途之资申戒官司务优存没知朕兴怀于兼爱本非得已而用兵重念生灵久罹寇扰（改作锋镝）绎骚连于都邑蹂践遍于田园虽氛祲之已清然疮痍之未起困于斯难嗟尔无辜宜锡茂恩以苏疲惫于戏乘时克乱可见皇天悔祸之心发号施仁实推列圣保邦之泽庶迎善气以格昌期。
咨乐群伦体予至意。
金国主完颜亶立。
神麓记曰：吴乞买（改作乌奇迈）病其子宗磐称是金主之元子合为储嗣阿孛（改作鄂博）宗干称系是太祖武元长孙合依元约作储君粘罕（改作尼堪）宗维称于兄弟最年长功高合当其位吴乞买（改作乌奇迈）不能予夺者累日有杨割（改作杨格）太师幼子乌野马（改作乌雅玛）完颜亶受师于本朝主客员外郎范正图略通文义奏太宗曰：臣请为筹之初太宗约称元谋弟兄轮足却令太祖子孙为君盟言犹在耳所有太祖正室慈惠皇后亲生男绳果（改作胜额）早卒有嫡孙喝啰（改作赫噜）可称谙版孛极烈（改作安班贝勒）以为储见年一十五岁矣。粘罕（改作尼堪）兀室（改作乌舍）利于幼小易制宗干系伯父续其母如已子也。遂共赞成其事是故除宗磐为忽鲁孛极列（乃尚书令。忽鲁孛极列改作呼噜贝勒）除宗干为固论勃极列（乃录尚序。固论勃极列改作古伦贝勒）除宗维为异辣孛极列（仍丞相。异辣孛极列改作伊刺贝勒）遂迁乌野马（改作乌雅玛）亶为左丞以赏之。
又曰：女真初元谋叛辽十弟兄兀古达（改作阿固达）为谋首同叔杨割（改作杨格）兄兀啰束（改作乌鲁斯）河民孛极列（改作阿密贝勒）十室（改作乌舍）阿失孛极列（改作和硕贝勒）阿鲁（改作河噜）曷母并（改作拣摩并）慢独化实（改作们图珲）骨论你勃极列（改作古伦贝勒）撒改（粘罕父也。。撒改改作萨哈注粘罕改作尼堪）迭孛极列（改作德特贝勒）干鲁孛极列（改作干鲁贝勒）满霞奴（改作迈嘉努）按班孛极列（改作安班贝勒）谢也。（列作舍音）轮作君主至天会闲馀人皆死唯有大宰按班孛极列谢也。（改作安班贝勒舍音）称皇大弟诸君常欲盖坑南人吴乞买（改作乌奇迈）不从其请缘金河春水泛涨浸没宫室刷夫数万改移河漕离其傍侧未及毕工因病身死遂立太祖之嫡孙。
松漠记闻曰：阿骨打（改作阿固达）正室嫡子绳果（改作胜额）绳果（改作胜额）生金主亶绳果（改作胜额）死其妻为固论（改作古伦）所收故金主养于固论（改作古伦）生金主亶绳果（改作胜额）死其妻为固论（改作古伦）所收故金主养于固论（改作古伦）家及吴乞买（改作乌奇迈）卒其子宋国王与固论（改作古伦）粘罕（改作尼堪）争立以金主为嫡遂立之。
节要曰：亶立置三省六部改易官制升所居曰：会宁府建为上就封左副元帅粘罕（改作尼堪）晋国王领三省事除元帅府右监军兀室（改作乌舍）尚书右丞相（粘罕兀室乃酋皆杰点之魁而亶遽能易其兵柄者何哉！盖二酋于四年夏自白水泊入见虏主吴乞买值刘豫有寇江之请闲居本土故至是亶能徙而易之加之二酋在燕云：则有众在本土止匹夫耳虽欲抗之而不可得也。。注粘罕改作尼堪兀室改作乌舍酋皆改作人虏改作金吴乞买改作乌奇迈）封先虏（删此字）吴乞买（改作乌奇迈）长子宗盘宋。
国王领三省事（自阿骨打之开国与弟吴乞买约子孙互相传位故阿骨打在之时以吴乞买为谙版孛极列后吴乞买继位故复以阿骨打之长孙为谙版孛极列至是亶既得位于义当复除吴乞买之长子宗盘为谙版孛极列而擅改官制以三公之位易盘储贰之地是盘失望后国变乱也。。注阿骨打均改作阿固达吴乞买均改作乌奇迈谙版孛极列均改作安班贝勒）除知燕京枢密院事韩企先尚书右丞相除山西路兵马都京署留守大同府尹高庆裔尚书右丞相除前河东南路兵马都总管平阳府尹萧庆尚书右丞（庆裔与庆皆粘罕之腹心也。故置之于内不欲用之于外。注粘罕改作尼堪）封窝里嗢（改作鄂勒欢）冀国王除左副元帅挞懒（改作达兰）鲁国王除右副元帅兀术（改作乌珠）潘王除左监军伪陕西路经略使撒离曷（改作萨里罕）右监军驻于云：中。
又曰：初女真之域尚无城郭星散而居虏（改作金）主完颜晟常浴于河牧于野其为君草创斯可见矣。盖女真（此二字改作金）初起（起字改作立国）阿骨打（改作阿固达）之徒为君也。粘罕（改作尼堪）之徒为臣也。虽有君臣之称而无尊卑之别栾则同享财则同用至于舍屋车马衣服饮食之类俱无异焉虏（改作金）主所独享惟一殿名曰：乾元殿此殿之馀于所居四外栽柳行以作禁围而已其殿也。远壁尽置大炕平居无事同锁之或开之则与臣下杂坐于炕伪妃后躬侍饮食或虏主复来臣下之家君臣宴然之际摧手握背咬头扭耳至于同歌共舞莫分尊卑其无闲故譬诸禽兽（删其殿至此七十五了改作君臣之闲）情通心一各无觊觎之意焉今虏（改作金）主完颜亶也。自童稚时金人已寇（改作入）中原得燕人韩昉及中国儒士教之其亶之学也。虽不能明经博古而稍解赋诗翰雅歌儒服烹茶焚香奕棋战象徒失女真之本态耳由是则与旧大功臣君臣之道殊不相合渠视旧大功臣则曰：无知夷狄也。（删此三字）旧大功臣视渠则曰：宛然一汉家少年子也。既如是也。欲上下同心不亦难乎！。又曰：僭位以来左右诸儒曰：进诌谀谀教以宫室之状服御之美妃嫔之盛燕栾之侈乘舆之贵禁卫之严礼义之尊府库之限以尽中国为君之道今亶出则清道警跸入则端居九重旧大功臣非惟道不相合仍非时莫得见墀堦迥分霄壤矣。。
金国闻见录曰：天着二年奏请定臣劄臣子窃以设官分职创制立法者乃帝王之能事而不可阙者也。在昔致治之主靡不皆然及世之衰也。侵冒放废官无常守事与言戾实由名丧至于不可复振逮圣人之作也。划弊救失乘时变通致治之具然后焕然一新九辨复贯知言之选其此之谓矣。太祖皇帝圣武。
经启文物度数会不遑暇太宗皇帝嗣位之十二载威德畅洽万里同风聪明自用不凝于物虽下明诏建官正名欲垂范于将来以为民极圣谟宏远可举而行克成厥绪正在今日伏惟皇帝陛下至性孝德钦奉先猷爰命有司用精详订臣等谨按当唐之治朝品禄爵秩考核选举其法号为精密尚虑拘牵故远自开元所记降及辽宋之傅参用讲求有便于今者不必泥古取正于法者亦无循羽今先定到官号品秩职守上进御府以尘乙览恭俟圣断曲加正定言顺事成名宾实举兴化阜民，于是乎！在凡新书未载并乞姑仍旧贯除再讨论继此奏请臣等顾惟虚薄讲究不能及远以塞明命是惧傥涓埃有取伏乞先次颁降施行答诏曰：朕闻可则循否则革事不惮于改为言之易成之难政或讥于欲速审而后举示将不刊，爰自先皇已颁明命顺考古道作新斯人欲岂止百司之职守必也。正名是将一代之典章无乎！不在能事未毕眇躬嗣承惧坠先猷惕增夕厉勉图继述申命讲求虽曰：法唐宜后先之一揆至于因夏固损益之殊途务折衷以适时肆于今而累岁庶同乃释仅有成书掇所先行用敷众听作室肯构第遵成法之良。若纲在纲庶弭百条之紊自馀款备继此施陈已革乃孚行取四时之信所由式治揭为万世之常凡在见闻共思遵守翰林学士韩昉撰诏《书》曰：皇祖有训非继体者所敢忘圣人无心每立事于不得已朕丕承洪绪一纪于兹遹先猷百为不越故在朝廷之上其犹草昧之初比以大臣力陈恳奏谓纲纪以未举在国家之何观。且名可言而言可行所由师事盖变则通而通则久以用裕民宜法古官以开政府正号以责实效著仪而辨等威天有雷风词命安得不作人皆颜闵印符然后可捐凡此数条皆今急务礼栾之备源流在兹期以必行断宜有定仰惟先帝亦鉴愚衷神，岂可诬方在天而对越时由易偶。若非地则皆然是用载惟殆非相反何必改作盖当三复于斯言皆曰：可行庶将一变而至道乃从所议用创新规维兹故土之风颇尚先民之质性成于习遽易为难政有所因殆宜仍旧渐期胥效翕致大同凡在迩遐当体朕意其所改创事件宜令尚书省就便从宜施行。
宋衮诸王之诛韩昉作诏曰：周行管叔之诛汉致燕王之辟兹惟无赦古不为非岂亲亲之道有所未敦。
以恶恶之心是不可忍朕自稚冲昧承嗣统盖由文烈之公欲大武元之后得之为正义亦当然不图骨肉这闲有怀蜂万虿之毒皇伯太师宋国王宗磐族联诸父位寇三师朕始承祧乃系协力肆登极品兼绾剧权何为失图以底不类谓为先帝之元子常蓄无君之祸心昵信宵人煽为奸党会图重鼎行将弄兵皇叔太傅领三省事兖国王宗隽为国至亲与朕同体内怀悖德外纵虚骄肆已之怒专杀以取威擅公之财市恩而惑众力摈勋旧欲孤朝廷即其所怀济以同恶皇叔虞王宗英滕王宗英滕王宗伟殿前左副点检浑睹（改作罕都）会宁少尹胡实刺（改作和色理）郎君石家奴（改作实嘉努）千户述孛离（改作舒穆噜）古楚等兢为祸始举好乱从逞躁欲以无厌助逆谋之妄作意所非冀获其必成先将贼其大臣次欲危其宗庙造端累岁举期早露端倪每存含覆茀严禁卫载肃礼文庶见君亲之威少安臣子之分蔑然不顾狂甚自如尚赖神明之灵克开社稷之福日者叛人吴十稔心称乱授首底亡用致克奔之徒乃穷相与之党得厥情状孚于见闻皆由左验以质成莫敢诡辞而抵赖欲申三宥公议岂容不烦一兵群凶悉殄于今月三日已各伏辜并令有司除属籍讫自馀诖误更不蹑寻庶示宽容用安反侧民画衣而莫犯古猷钦哉！予素服以如丧情可知也。。
天眷二年皇后裴摩申（改作费摩申）氏谢表曰：龙衮珠旒端临天陛玉书金玺荣升椒房恭受以还凌竞罔措恭惟道兼天覆明并日升诚意正心基周王之风化制礼作乐焕尧帝之文章俯矜奉事之劳饬遣光华之使温言奖饰美号重仍顾拜命之甚优惭省躬而莫称谨当恪遵睿训益励夙心，庶几妇道之修仰助人文之化。
渤海贺正表曰：三阳应律载肇于岁华万寿称觞欣逢于元会恭惟受天之祐如日之升布治惟新顺夏时而谨始卜年方永迈周历以垂庥臣幸际明昌良深抃颂远驰信币用申祝圣之诚仰冀清躬茂集履端之庆。
夏国贺自表曰：斗柄建寅正帝历更新这旦葭灰飞管属皇图正始之辰四序推先一人履庆恭惟化流中外德被迩遐方熙律之载阳应令时而布惠克凝神于突奥务行政于要荒四表无虞群黎仰治爰凤阙届春之早协龙廷展贺之初百辟称觞用尽输诚之意万邦荐祉克呈献岁之心臣无任云云，大使武功郎没细好德副使宣德郎李膺等斋表诣阙以闻高丽贺正表曰：帝出乎！震方当遂三阳之生王次乎！春所以大一统之始覆帱之内欢庆皆均恭惟中孚应天大有得位所过者化阅众窠以常新不怒而威觐庶邦之率服茂对佳辰之复备膺诸福之休臣幸际昌期远居海外干万岁寿考曾莫预于胪传亿兆人同心但窃深于普祝云云，使朝散大夫卫尉少卿轻车都尉赐紫（金鱼）袋李仲衍奉表称贺以闻。
十六日庚申韩世忠加少保。
十七日辛酉刘光世加少保依前两镇节度使充淮南西路宣抚使。
刘豫揭榜晓示退军。
刘光世韩世忠张俊来朝。
赐刘光世韩世忠张俊诏（旧校云：是诏沈与求撰）。
朕自渡江以来志在恢复深惟足兵之计夙夜疚怀凡财赋所入未尝一毫妄费悉用以养兵而忆故比年训练士卒精强而器械亦皆犀利比之曩昔实不相侔是以去冬敌人之来卒赖卿等极力捍御遂致遁归盖前此所未有也。朕甚嘉之然中原未复二圣未还而僭伪之徒方扶疆国之援狡谋日急顾我所以。且之者惟是上下内外合为一家如报入仇乃克有济傥或各以其职自分彼此日复一日成功实难卿等为国重臣安危所系谅必察此不待朕言今国用空殚民力耗竭虽有司锱铢积累而费出之数日以寝广苟无以继何以聚人每一念之心常怵惕想卿亦为朕虑及于此也。至于差辟官属保明功赏军须用度之类更在精核勿至泛滥使赏当而爵禄不私用足而资给不匮则存养事力渐图进取朕与卿等同享无穷之利顾不美哉！布朕此意卿宜悉之。
二月三日丁丑车驾至自平江府张守上疏。
上在平江府知福州张守屡上疏言敌情上谕辅臣曰：张守所陈皆如朕所虑忧国之诚可见也。宜即施行。且赐诏奖谕既还临安。又赐诏奖谕既还临安。又赐诏问守曰：却敌之图善后之计凡今攻战之利守备之宜绥怀之略措置之方可备具来守上疏其略曰：明诏四事臣以为莫急于措置措置苟当则其馀不足为陛下道盖措置失当则不能守备守备不固则不能攻战攻战不胜则不能绥怀臣请言之措置之要其一军旅其二军。
食神武中军当专卫行在而以馀军分戍诸路一军驻淮东一军驻淮西一军驻鄂州或驻荆南使北至关陇西抵川陕血脉相通号令相闻有唇齿辅车之势则自江而南可得安枕而卧也。今大将握重兵贵极富溢前无利禄之望退无诛罚之忧故朝廷之势日削兵将之权日盛臣谓宜拔擢麾下之将使为统制每将不过五千分布三路朝廷命令径远其军诸将既已分屯则所患者钱谷也。宜以二浙之粟专供行在而江东之粟以饷淮东江西之粟以饷淮西荆湖之粟以饷鄂岳荆南量所用之数责在漕臣归其馀于行在钱帛亦然然后戒饬诸将不得秋毫侵扰州县以复业之民户口多寡为诸将殿最岁终遣大臣为都督使诸路之兵进相援退相保如常山之蛇首尾相应居则可以守御进则可以攻战绥怀之略变在是矣。。虽然此臣措置大略臣熟计之犹为未也。究其本原其在陛下内修德而外修政耳召公之告武王曰：明王慎德四夷咸宾周诗这颂宣王曰：内修政事外攘夷狄修德则不过正心诚意畏天爱民俭于家勤于邦远声色屏货利兢兢业业凡有累德者无不戒也。修政则不过任贤使能信赏必罚绝侥幸裁冗滥谨法度兴廉耻凡有以害治者无不去也。愿陛下果断而力行之何患夷狄（改作远人）之不服乎！上览疏大悦。
刘光世韩世忠张俊辞回军。
初刘光世韩世忠张俊来朝上嘉其却敌之功赐赍甚厚服御之物有可予者亦以予之光世等拜赐缘感泣曰：愿身率士卒图复中原以报及辞。又命近侍出内金盘盘各赐酒一行并以饮器赐之。
张守加资政殿大学士。
张守应诏疏陈四事上大悦除资政殿大学士。
十三日丁亥赵鼎为尚书左仆射同中书门下平章事都督诸路军马张浚为尚书右仆射同中书门下平章事都督诸路军马。
张浚制略曰：高明而宏达刚大而直方资兼文武而可以宪万邦学洞天人而可以该百圣自敷求于密勿首协济于艰难勤劳王家有精贯神明之誓芟夷祸乱有计安社稷之忠知无不为言可底绩宣威并络之野耀武斗柩之庭出入荐更险夷一致望久隆于师尹名大震于羌戎属胡马（改作北骑）之长驱挟逆雏之（改作而）反噬燕付以经纶秉钺以麾六师共。
推于尚父运筹而决千里独赖于子房方振旅以时行彼潜兵而宵遁风声鹤唳遂收不阵之功羊狈狼贪迄蹈自焚之祸兹策勋于舍爵乃孚号于扬廷正是魁衡授之鼎铉宅端揆辨章之任总中枢深密之权内则统率百寮以厘常绩之熙外则尽护诸将以董戎旃之重。
行状曰：公既除相与鼎益相勉励同志协谋以为为治之要必以正本澄源为先务诚能陈善闭邪使人君无过举则国势尊安丑虏自服（改作边庭迅埽）是以进见之际于塞幸门抑近习尤谆切致意焉尝奏曰：王者以百姓为心修德立政为务治其在我则大季畏其力小邦怀其德天下舍我将安归哉！非侥幸于近绩也。仰惟陛下躬不世之资当行王者之事以大有为正心以正朝廷正朝廷以正百官正百官以正万民国势（改作敌）自服因书王朴平边策以献。又奏臣昨奉清光窃见陛下于君子小人之分圣意拳拳于此宗社生灵之主也。昔唐李德裕言于武宗曰：邪正二者势不相容正人指邪人为邪邪人亦指正人为邪人主辨之甚难臣以为正人如松柏特立不倚邪人如藤萝非附他物不能自起臣尝类推而言之君子小人见矣。大抵不私茯身慨然以天下百姓为心此君子也。谋身之计甚密而天下百姓之利害我不顾焉此小人也。志在于为道不注名而名自归之此君子也。志在于为利掠虚名邀浮雀此小人也。其言之刚正不挠无所阿徇此君子也。词气柔佞切切焉伺候人主之意于眉目颜我之闲此小人也。栾道人之善恶称人之恶此君子也。人之有善必力攻其所未至而掩之人之有过则欣喜自得如获至宝旁引曲借必欲闻于人主之前此小人也。难进易退此君子也。叨明爵禄蔑无廉耻此不人也。臣尝以此而求之君子小人之分庶乎！其可以概见矣。小人在位则同于已誉之以为君子异于已排之以为小人不顾公议不恤治乱不畏天地鬼神是以自崇观以来以至今日有异于已者而称其为君子乎！臣以为必无之也。彼其专为进身自营之计故好恶不公以至于亡身乱天下而莫之悔惟陛下亲学问节嗜欲清明其躬以照临百官则君子小人这情状。又何隐焉上皆嘉纳之。
亲征诏（旧校云：此诏沈与求撰见龟溪集）。
朕猥以寡昧属兹艰虞迫臣民爱戴之诚续正统于。
将坠痛父兄播迁之难履尊位以何安夙夜以图策虑并用，岂不能躬擐甲胄亲冒烟尘乘将士欲战之心慰黎元厌乱之意然以两宫万里一别九年觊迎銮辂之还期遂庭闱之奉故暴虎冯河之怒敌虽逞于凶残而投鼠忌器之嫌朕宁甘于屈辱是以卑辞厚币遣使通和庶殚孝悌之思冀徇哀恫之请至于土地梗绝生齿流离师徒怀暴露之忧闾里起绎骚之叹繇朕不德嗟彼何辜仰怀故国之庙祧至于陨涕俯见中原之父老宁不汗颜比得强知管家情稍有休兵之议而叛臣刘豫惧祸及身造为事端闲谍和好信逆雏之狂悖率群贼（改作骑）以陆梁（改作冯陵）借彼援师倚为威势签我赤子胁使征行涉地称兵操戈犯顺逆天不道一至于斯警奏既闻人神共愤凡是在列怒发上卫朕以谓逆顺之理既分胜负之形可见皆愿挺身而效死不忍与贼而俱生朕乃下诏总师卜日引道前驱方戒积阴顿开天地鬼神莫不助顺将帅辅弼罔不协心今朕此行士气百倍虽自纂承之后每乖举措之方尚念祖宗在天之灵共刷国家累岁之耻殆彼逆党成此隽功载惟风霜跋履之勤仍蹈锋镝战争之苦兴言及此无所措躬然而能建非常之功必有不次之赏初诏具在朕不食言咨尔六师咸体朕意。
改效用人资法。
效用资法一公据二甲头公据改为进勇副尉甲头改为进勇校尉。
秦桧复观文殿学士李纲复观文殿大学士叶梦得复资政殿学士路允迪复端明殿大学士。
诏群臣修政事。
朕以寇戎（改作金人）内侮流毒两淮赖天之灵将相多士戮力同心迄平外患然中原未静今处一隅九庙阻越莫致蒸尝之思两宫远播尚隔晨昏之养夙夜怵惕靡敢遑宁。若涉渊冰罔知攸济公卿大夫师尹百执将何以佐朕新厥德正厥度以开上帝悔祸之衷以副黎民愿治之意其各悉意交修不逮用弼成我邦家咨尔有众宜体至怀上以外寇（改作敌）已遁思与群臣内修政事乃降是诏。
赐进士出身头品顶戴四川等处承宣布政使司布政使清苑许涵度校刊。
※卷一百六十六校勘记。
斩获莫知其数（数误作计）幼子乌野马完颜勖（勖误作亶）勖为左丞以勖误作亶）莫分尊卑而无闲（而误作其）而稍解赋诗翰墨（脱墨字）教以宫室之壮（壮误作状）时尤非偶。若易地则皆然（误作时由易偶。若非地则皆然）克疑神于奥（误作突）问守以却敌之图（以误作曰：）上览疏大悦（此下应有加资政殿大学十七字）羊很狼贪（很误作狈）。
