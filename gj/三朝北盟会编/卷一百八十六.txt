炎兴下帙八十六。
起绍兴八年十一月二十一日癸卯，尽二十五日丁未。
二十一日癸卯兵部侍郎兼权吏部尚书张焘率侍从官上疏。
是时侍从台谏各以己见应诏旨奏闻，于是吏部尚书张焘率侍从官同进劄子曰：臣等闻之《传》曰：圣人与众同欲是以济事故自古人君设施注措未有不以从众而成违众而败者伏见今日屈巳之事陛下以为可士大夫不以为可民庶不以为可军士不以为可如是而求成臣等窃惑之仰惟陛下独以为可者谓梓宫可归也。渊圣可返也。母后可还也。宗族地土可得也。故不惮一屈以建非常之功此陛下之圣孝也。国人不以为可者谓虏（改作金）人素多变诈今持虚文以来而梓宫未归渊圣示还母后未复宗高血压土未得何以遽为卑辱之事以咈公论也。以陛下圣孝固无所不尽然天下公论。又不可不从使天诱其衷虏（改作敌）果悔祸惟我之从而梓宫已归渊圣已还母后已复宗族土地皆已得之则两国通好经久之礼尚有可议，岂有但信其虚言一未有所得而遂俗屈膝以从之乎！一屈之后将举国以听之臣等恐彼之所许未必可得而我之为国日朘月削遂至不可复支矣。臣等窃闻虏（改作金）使入境伴使北向再拜问虏（改作金）起居此故事也。然军民见者或至流涕夫人心戴宋如此虽使者一屈犹为之不平况肯使陛下不愿群议断而行之万一众情不胜其忿而王云：刘宴之事或见于今日陛下始有追悔之心恐已晚矣。《传》曰：众怒难犯专欲难成合二难以立国危乱之道也。臣等职在论思窃闻舆议不敢缄默伏望圣慈俯同舆情母遂致屈而缓图之不胜幸甚上览奏愀然恋色曰：卿言可谓纳忠朕甚喜士大夫尽忠如此然朕不至为虏（改作金）所绐方。且熟议。若决非诈伪然后可从如不然当拘留其人再遣使审问虚实焘等谢。
馆职官上疏论和议未便。
左奉议郎秘书省著作郎臣胡珵左奉议郎守尚书司勋员外郎兼史馆校勘臣朱松左朝散郎行秘书省著作佐郎张慎左宣教郎秘书省著作佐郎臣凌景夏左奉议郎秘书省正字兼史馆校勘臣常同左奉议郎秘书省正字兼史馆校勘臣范如圭谨斋沐。
裁书昧死百拜献于皇帝陛下臣闻听鲁仲连而罢新垣衍帝秦之议者魏安僖王是也。甘商于之诈而受张仪割地之欺者楚怀王是也。恭惟陛下圣明天纵博贯古今是周宣光武中兴之主也。，岂有不及魏安僖王而下同楚怀王者哉！臣之所弗信也。《传》曰：主忧臣辱主辱臣死前者上皇讣闻陛下方宅大忧天下受其辱矣。今者闻诸道路口语籍籍审如是将辱在陛下之身臣等得其死为有名之时也。人谁无死为君父死之为有宋宗社死之为古今臣子忠孝大训死之岂为无名乎！或难臣曰：子之言新垣衍张仪之说是也。然今日之事。且不与楚魏同何也。王伦之言彼将归我梓宫归我渊圣皇帝归我天枝之族属归我中原之故地重质以要我大义以动我是国人颙颙望之十年而未能致者曾无亡矢遗镞之费一朝而获虽使主上为是一稽颡屈膝焉宜无所爱也。岂与夫苏秦仓卒之谋张仪捭阖之论同日道哉！臣曰：固也。昔者刘项相持荥阳成皋之闲常置太公俎上约高祖降矣。为高祖者信其诈谋而遽屈则分羹之语不敢出诸口而天下亦非刘氏有矣。惟高祖不信不屈日夜思所以图楚者而为天下戮力焉故至于汉有天下大半诸侯皆附楚兵疲尽而割鸿沟东西之约自至太公吕后自归故敌不至于穷蹙败亡之迫而与连和者古无有也。臣闻四太子者方据汴都晏然抚有中原之民关辅淮楚之备未始一日彻而戍卒各不下数万屹然不移彼方肆毒而稔恶未有可图之衅（删彼方至此十三字）彼以何忧何恐而一旦无故与我连和幡然。若是何为也哉！顾易晓尔彼恃夫蚕食之威动辄得志而我甚易喜故为和之说以侮我。又虑我训兵积粟蓄锐俟时而事有不可测之者故不得不为和之说以挠我中国民力日就困竭而虏使之至（四字改作来使）无已时盖坐弊敌国使疲于奔命无此出计者，或不惮一费而获永宁犹之可也。今年秋如是矣。冬。又如是矣。明年。又如是子产之言曰：用币必百两百两必千人几千人而国不亡臣所不忍闻也。殚竭膏血以养骄惰之兵屯戍不用郁其愤憾缓急曰：讲和讲和使此辈一旦借口而召乱将何以弭其变哉！故臣尝谓秦之行成虏（改作金）之和使兵家用之百胜之术也。六国不悟行成割地之无厌故至于社稷不血食国家不悟虏（改作金）使讲和之得策其祸，岂可胜道哉！而况夷狄无义所从来久狼子野心鸣。
镝于父子之亲而嗜其甘言信之不惑其料事亦疏矣。（删而况至此三十六字）彼以和之一事得志于我十有二年矣。以覆我王室以弛我边备以竭我国力以解体我将帅以懈缓我不共戴天之雠以绝望我中国讴吟思叹之赤子柰何至今而犹未悟也。陛下躬曾闵之行（此五字改作甘心）受夷狄之（删此三字）侮不过曰：使我获伸东朝一日之养于天下是亦足矣。遑〈血阝〉其他臣恐圣虑未必得所求而祸生于意外之所未尝防也。，岂可不为寒心哉！信如道路之言则虏（改作敌）人之要我至不逊也。至无稽也。是坐而降我也。艰难以来彼苟可以毒我者无遗力矣。独欠约我一事耳今不虑而从之。且梓宫何在在境已乎！母后何在渊圣皇帝何在在行已乎！中愿故地版图何在在使者所已乎！陛下柰何不顾祖宗社稷二百年付托之重将不虑而从轻以万乘之尊昌险而徼幸彼犬羊（删此二字）苟获济其不逊而藉躏以逞将焉避这哉！刘豫之监甚未远也。当是时累百王伦何补救败之计而伦之在虏（改作彼）为功臣矣。可得而追戮哉！子思曰：人主自臧则众谋不进事是以臧之犹却众谋况未必臧乎！故曰：圣人甚恶无故之利不可不察也。臣等疏远小臣然于行在与备一官司之列坐縻廪禄无以报大赐情迫理极义不爱身冒干雷霆甘俟斧钺臣等无任惶惧激切屏营之至。
勾龙如渊为御史中丞。
宰相秦桧方主和议力赞屈己之说以为此事当由圣断不必谋之在庭上从其言其议已定而外论纷然群起以攻之桧大惧起居舍人勾龙如渊献计于桧曰：相公为天下大计而群说横起何不择人为台官使尽击去则相公之事济矣。桧大悟遂擢如渊为御史中丞人皆骇愕。
二十五日丁未枢密院编修官胡铨上书乞斩秦桧孙近王伦。
《书》曰：（旧校云：是疏以澹庵先生本集校正）臣谨按王伦狎邪小人市并无赖顷缘宰相无识遂举以使虏（改作金）专用诈诞欺罔天听骤得美官天下之人切齿唾骂今日无故诱致虏（改作来）使以诏谕江南为名是欲臣妾我也。是欲刘豫我也。刘豫臣事丑虏（改作金人）南面称王以为子孙帝王万世之业牢不可拔一旦豺狼（删此二字）改虑捽而缚之父子为虏商监不远而伦乃欲陛下效之夫天下者祖宗之天下陛下之位祖宗之位也。柰何以。
祖宗之天下为犬戎（改作他人）之天下祖宗之位为犬戎（删此二字）藩臣之位陛下一敢膝虏（改作金）人则祖宗社稷之灵尽污夷狄（改作移他姓）祖宗数百年之赤子尽皆左衽（改作陷边方）庙庭这宰辅尽为陪臣天下士大夫皆当裂冠毁冕变为胡服（删此八字改作易主）异时豺狼无厌之求（删此六字）安知不加我以无礼如刘豫也哉！夫三尺童子至无知也。指犬豕而使之拜则怫然怒今丑虏则犬豕也。堂堂天朝相率而拜犬豕曾不。若童穉之羞则犬豕也。堂堂天朝相率而拜犬豕曾不。若童穉之羞而陛下忍为之耶（删夫三至此五十一字）伦之意乃曰：我一屈膝则梓宫可还太后可复渊圣可归中原可得呜呼自变乱以来主和议者谁以以此说啗下然而卒无一验则虏之（此二字改作其）情伪已可见矣。而陛下尚不觉悟竭民膏血而不恤忘国誓雠而不报含垢忍辱举天下而臣之甘心焉就令虏决（改作敌竟）可和而尽如伦议天下后世以陛下为何如主也。矧丑虏变诈（删此四字改作敌计）百出而人参。又以奸邪济之则梓宫决不可还太后决不可复渊圣决不可归中原决不可得而一屈膝不可复伸国势凌夷不可复振可不为恸哭流涕长太息哉！昴者陛下闲关海道危如累卵尚不肯臣虏（改作敌）况今日国势既张诸将尽锐士卒思奋如顷者丑虏陛梁（改作北骑奔驰）伪豫入寇固尝败之于襄阳败之于淮上败之于涡口败之于淮阴较之前日蹈海之危固已万万不侔傥不得已而至于用兵则吾岂遽出虏（删此字）人下哉！今无故欲臣之屈万乘之尊下穹庐之拜三军之士不战而气索此鲁仲连义不帝秦非惜夫帝秦之瞄名惜天下大势有所不可也。今内而百官外而军民万口一谈皆欲食伦之肉谤议汹汹陛下不闻正恐一旦变作祸。且不测臣故谓不斩王伦国之存亡未可知也。。虽然伦固不足道也。秦桧为心腹大臣而亦为之计陛下有尧舜之资桧不能致陛下于唐虞而欲导陛下为石晋顷者礼部侍郎曾开等以古评论家绘绘乃厉声折之曰：侍郎知故事我独不知则桧之遂非愎谏已自可知而乃建议命台谏侍臣会议可否盖畏天下议已令台省侍从共分谤耳有识者皆以谓朝廷无人吁可惜也。孔子曰：微管仲吾其被发左衽矣。管仲霸者之佐尚能变在衽之躯而为衣裳之会秦桧大国之相也。反驱衣掌之俗而为左衽之乡则桧也。不惟陛下之罪人实管仲之罪人也。（删孔子至此六十八字）孙近附桧遂得参知政事天下望治有如饥渴而近伴食中书漫不知可否。
桧曰：虏（删此字）可讲和近曰：可桧曰：天子当拜近曰：当拜臣尝至政事堂发问而三不答但云：已令台谏侍从议之矣。呜呼身为参政不能赞佐大事徒取充位如此。若虏（改作北）骑长驱近，岂能折冲御侮邪窃谓秦桧孙近变可斩也。臣备员枢属义不与桧等共戴天区区之心愿斩三人头午之藁街听臣之计羁留虏（改作来）使责以无礼徐兴问罪之师则三军之士不战而气倍不然臣赴东海而死宁能处于小朝廷而求活邪书奏市井闲喧腾数日不定秦桧上表待罪有诏桧无罪可待乃复治事铨遂罢。
王庶论和议劄付。
第一劄子曰：臣窃闻王伦自金国奉使回及金国遣使前来将到行在臣先奉圣谕前来江淮措置边防莫获亲诣黼座与闻国论臣承乏枢庭不得默默自已辄贡愚忠冒渎天听臣闻无故请和者谋也。究观金虏（改作人）侵轶岁逾一纪前来乘全胜这势直捣江淮我国之师未守不退缩以避其锋逮至绍兴甲寅冬番信（改作伪豫）深入驻兵淮南陛下亲征致彼奔溃而去。又丙辰冬逆雏倾国南向陛下再统六师压江淮表里之卫皇威大振番伪（改作伪豫）始知所畏，于是遣使告以徽宗皇帝显肃皇后讣音彼。若果笃邻好所报讣音不应在累年之后彼其技穷迹露畏我国家乘闲长驱故设此谋沮我师锐气陛下天资圣孝哀毁之中即遣使求梓宫往反之这闲一年有半尚未与决固已堕彼计中。又闻去年金人以欺诈（删此三字）废豫伪庭用事之人奔走四出百姓日衽陷淫昏之俗众情反侧虏酋数辈在关中者。若据炉炭危疑追急莫甚（删百姓至此三十三字添一。若字）于斯时。若（删此字）国家乘机会一麾则中原云：合响应基深谋却顾不得不再遣使也。从违之闲可不深思而熟计之臣中夜以思虏（改作金）使之来甘言厚貌不出二策一则以淮为界一则以河为界。若以淮为界则我今日所有之地而淮之外亦有见今州县所治如泗州涟水军是也。既为我有安俟以和为请。若以河为界则东西四望兵火之馀白骨未敛几无人迹彼。若诚实与我乃故疆遗民，岂可同伪豫之不恤尚应十年无征役以苏息之则赋何自而出彼所责岁赂无虑数百万。又，岂可国内郡之赋以傥不毛之土必以二十万兵宿于远饷无用之地假以岁月焉得不自困弊彼之为计可谓尽善也。臣愿陛下先与在庭这臣立为一定之论。若以。
淮为界则我赂之何益。若以河为界则疮痍残民抚存不暇还定安集非俟经五稔不可赋调所议岁赂五年之后方可津遣先虑而议犹恐未至如，或不然则彼以计困我以战则不可以赂则不给皆堕其术中是宜陛下宵旰深思洞察以为经久之图狂瞽之说仰渎渊听牙无任陨越待罪之至。
第二劄子臣近缘措置边方篇到沿边州郡及与守臣次第会议闻虏（改作敌）中自废豫之后辽人汉人上下不安日夕思变前此归正者甚众其意可见彼知其屯戍不足。又旋起签军以实疆场今之签军。又非昔比老弱尽行人心乖离抑。又甚焉岳飞近日与臣咨自称今岁大有需索。若以梓宫为说如言得归事在来年。又诈为（删此三字）未易可保今陵寝陷殁岂特徽宗显肃两梓宫而已。若割淮画河议和两淮我今有之夫河南则千里邱墟势须屯兵持守揆诸事力支持不行所谓非徒无益而。又害之地彼必以此三说疑我正当剖析曲直利害逆折其诈彼利于和必委曲不得已而从我切望断自宸衷出臣此章与大臣熟议之无落奸谋之便天下幸甚。
第三劄子臣闻委孙行父之为臣见有礼于君者。若孝子之养父母也。见无礼于君者如鹰鹯之逐鸟雀也。臣虽不才窃有志焉臣近闻前此虏（改作北）使傲慢无礼多许金币方稍恭顺如此番使人来不可复循前辙欲望陛下先遣人谕旨以方在谅阴闻使人至摧恸不堪为言不须遽令朝见恐有商量事。且令与大臣赵鼎商议如此少破其奸计。又得徐观趋向在朝廷为得体抑少挫其锐此事与大臣议之必无不可者惟是王伦决以为不然彼方要朝廷曲从虏（改作敌）意以成一已之私此人不达大体前日自陈有废豫之功如此大事人皆知之尚敢欺诞其馀何所不至万望圣察臣无任云云
第四劄子臣自闻虏（改作北）使之来蚤夜往来于胸中仰恃陛下兼听之明臣敢进千虑之得常谈末论猥渎公车窃度陛下不以为未然抑将信而行之是以愚臣感深激发益竭其心苟有所知不敢不尽愿复毕其说夫戎狄豺狼（删此四字）宴安酖毒古人戒之国家不靖疆场患生人面兽心之类变诈百出（删人面至此十字）自（下添金人二字）渝海上之盟以至今日其欺我者何所不。
至陛下所自知也。岂待臣言乃不虑晏安酖毒之戒尚将信其愚弄臣不知其可也。今其诚伪以陛下之圣固难逃于照临然而但不可轻信其说。又不可遽见其使夫商之高宗三年不言其在谅阴言犹不出其可以见外夷之使乎！（改作外国使臣）先帝北征而不复天地鬼神为之怒愤能言之类孰不痛心乎！（删此字）陛下既抱负永诀之痛将见不共戴天之雠其将何以为心。又将何以为容亦将何以为说臣愚伏愿陛下以宗社之重深思高宗不言之意无见异域之使人只令赵鼎而下熟与商议足以彰陛下孝思之诚而于国体为宜臣恭依诏旨见今兼程前去奏事诚恐臣万一未到阙下之日虏（改作北）使先以授馆陛下不疑面易腹心伏惟圣吸采纳天下幸甚。
第五劄子臣准省劄子令疾速依累降圣旨赴行在奏事臣缘在庐州伏暑藏俯加之乘骑未得见沿流兼程前诣臣以虏（改作北）使入境屡贡狂瞽上渎圣听特蒙宽贷未赐诛斥比闻使人经过州郡傲慢自尊略无平日礼节接伴使欲一见而不可得官司供帐至有打造金醆百端须索肆言骇听臣昨所上封事初言陛下方在谅阴不当遽见使人。且以挫其风棱兼于国体为得次言虏（改作金）人讲和非其本心奸（改作深）谋诡（改作巧）计用之有素次言地界岁币事关宗社未易轻议仰惟圣明必深察其当否区区妄庸何所逃罪然臣资禀愚直心怀愤懑不能自己辄复论列幸陛下恕其再三之渎臣闻自古谋人之国者必有一定之论越之灭吴在骄其志奏之取六国在散其后其闲或出或入一定之论未尝易也。黠虏逆天犯顺（删此六字改作臣思金）所以谋人之国者曰：和而已观其既以是谋契丹。又以是谋中（改作我）国方突骑陵京阙初以和议为解暨大兵围城仍以和议为徉二圣远播中原板荡十馀年闲衣冠之俗（删此四字）蹂践几践血入犬牙吞噬靡厌（删血入至此八字）而和议未之或废也。今王伦迎奉梓宫而再受虏人（删此二字）和议以归。且与其使俱来此为可信乎！刘豫之废虏人（删此二字）和议以归。且与其使俱来此为可信乎！刘豫之废虏人（此二字改作敌）虑中原百姓或有反侧陕西降将或生顾望国家一旦出师必有内应者。此设讲和之说遣使款我昭然无疑臣蒙陛下亲擢备位本兵国之大事不敢隐默故重为陛下陈其三策莫若拘束其使而怒之彼必加兵我则应之所谓善战者制人而不制于人也。虏（改作敌）人强大自居一旦或拘其使出于意表锐气骤夺殒败可立。
而待次愿陛下念不共戴天下之雠。且谢使人勿与相见一切令与大臣商议然后徐观所响随事酬应最其下者姑示怯弱待以厚礼俟其出界精兵蹑之掩其不备破之必矣。傥陛下采其愚忠用济机会臣敢不罄竭陪在廷之末议，或以臣为妄诞不切于事则臣之智虑穷，于是矣。不敢复有论说也。臣顷与边帅及诸大将议论皆云：若失今日机会他日劳师费财决无补于事功至于抵掌击节皆云：今年不用兵乞纳节致仕观此则人情思奋皆愿为陛下一战望陛下英断而力行之臣不敢爱死以报万一千冒天威战灼无地。
第六劄子臣奋身寒素无能报称特荷眷知任擢庙堂臣之遭遇世无以过朝夕以思欲效涓埃愿助海岳去安即危恶生就死岂人情哉！伏望圣慈扩日月之明息雷霆之怒或鉴一得为幸非细近者虏（改作金）人议和非本至诚实有包藏臣数有章疏未蒙俞允臣不免再具危恳上渎天听伏望居高听卑旁烛无私少为鉴察虏（改作金）人之谋不过有二一则为己一则为我舍此非狂则愚也。所谓为已者不过彼被外讧内叛互相猜忌摊兵角立莫敢先动故设为此谋以待平定徐为后图此为己之计也。所谓为我者必以为金币已足不须多积土地已广不须多占。又陛下事之至谨心怀仁恕恳之至切哀悯悔祸欲立盟好永为邻壤此为我之谋也。陛下试深思之。若虏（改作敌）为已谋臣故虑之熟矣。。若为我谋臣死不敢信惟陛下留念无忽。
赐进士出身头品顶戴四川等处承宣布政使司布政使清苑许涵度校刊。
※卷一百八十六校勘记。
今持虚文以来（持应作特）而事有不可测之者（之字衍）苟获济其不逊无稽之谋（脱无稽之谋四字）而蹂躏以逞（蹂误作藉）则众谋不进事（事字衍）犹即众谋（即误作却）以古谊折桧桧乃厉声责之（桧误作绘责误作折）三发问而三不答（脱上三字）皆可斩也。（皆误作亦（听臣之计（一本上有然后二字）臣赴东海而死（一作臣有赴东海而死耳）宁能处于小朝廷而求活耶（于字衍）王庶论和议劄子（子误作付）乘机会一麾（会字衍）与臣咨目（目误作自）。
