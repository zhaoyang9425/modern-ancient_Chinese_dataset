炎兴下帙五十。
起绍兴二年正月，尽四月。
绍兴二年正月车驾驻跸绍兴府。
车驾幸临安府。
是时百避开官府皆草创往往草舍以杭州州治为大内临安府迁于奉国寺基。
十二日甲辰曹成受湖南二广宣抚司招安。
曹成执湖南安抚使向子諲据道廷有诏抚谕成如愿赴行在即仰放散江淮等路兵民外有堪出战人将带赴行在听张招讨节制群众不愿听张招讨节制汹汹欲乱湖南二广宣抚司都总制兼参议官马扩昔为节制应援军马使驻军大名时会遣人往谕成成即纳款听命至是马遣使臣张布斋劄子欲招成成受招安乃入出子諲。又乞差人知道州参谋范直方曰：曹成不可招促之使赴行在马曰：彼既不愿远出万一促之是促使散而为乱也。不。若招之借以为用宣抚使吴敏惑走访之议马与直方入议状马议曰：曹成自去年十一月二十九日袭攻安仁县刦掠财粮执安抚向龙图入道州某蒙宣抚相公。
令当面口念语言写成招抚曹成一行人马劄子差使臣张布斋去投下却于今年正月十二日曹成差使臣刘睿机宜冯志与张布同来称放出向龙图乞差人知道州。又再准备将领魏富斋到申状开具所准枢密院劄子及诏书内事件并事目内说愿得相公指差一去处某观敌人之情既惧远赴行在。且畏属张招讨群情汹汹思欲关散虽曹成有不得而制之者大众一溃为患难量某已将所差到冯志等说谕祸福示以相公恩威信义使之解甲听命冯志等莫不欣喜顺从愿候使司分擘使唤某所请听彼归降愿约一众上下悉与安排无令失所某提军马亲至道州入曹成军中抚定分拨拣选强壮添隶五军联络队伍进兵长沙制服马友上副朝廷委任相公之意下安三路惊扰失业之民止是二月中可以就绪不然失此机会不惟湖湘重困大系朝廷之忧师老财殚无以善后上负朝廷之责下起兵民之怨虽欲保身不可得也。某职在都统当此敌人开阖之时在亟欲以弭祸难伏乞相公详酌二者之议究其是非断决归一或罢某都统制放归田野或止绝参谋横议无为含糊以误国事敏曰：柰何参议是故人某退曰：听用故人之言不采正论可与共事乎！望日以诗献敏有曰：未敢此时非赵括已愁他日类出丰遂辞职拂袖归卧溪敏遣骑追之复还或闻马去。又数日敏以资学宫祠之命到成即复散乱湖广被其害直方得郡而去。
遣史曰：是时王次翁在广右有二《诗》曰：徙新曲突论无凭太尉山中混耦耕头额烂焦会未录参谋先已享专城近来出处事何如先辈风流埽地无忽有子充惊末俗一言未契便长驱。
杨惟忠诱杨勍而杀之。
杨勍初会陷处州作过后随朱胜非在吉州聚兵其心常欲复反屯于吉州朝廷命杨惟勍叙同姓这欢邀勍会饮伏兵诛之遂并其军亦有奔溃而寇湖南者。
张俊加检校少保定国军节度使。
沈与求伪御史中丞。
制曰：（旧校云：此制程俱撰见北山集）御史（中丞）执法上以广人主之聪明次以肃朝廷之纲纪非通达国体特立不回未有能任厥官而厌舆论者也。具官沈与求学识精敏性质端方简自朕心周历三院比从郡守再陟台端。
不吐风而茹柔每闭邪而陈善谋猷所及启沃滋多进长霜台益观远业当使群工庶尹知风宪之尊君子小人适消长之分时尔之赖往其懋哉！。
遗史曰：与求自侍御史除御史中丞时军储窘乏与求极陈屯田利害为古今集议上下二篇上之。又禁卫单寡兵权不在朝廷与求上言仰惟陛下移跸东南将图恢复之举先务之急宜莫如兵汉有南北军唐有府兵纩骑之法既坏犹有内外诸镇之兵上下维持使无偏重之势其意远矣。今图大举而兵权不在朝廷虽有枢密院及三省兵部尚书兵部但举行文书而已愿诏大臣讲求利害而举行之使人情不骇而兵政益修助成经理中兴之志。
二十三日乙卯岳谅臣知滁州。
先是权知滁州梅俊迪为王才所杀镇抚使刘纲乃以张格格非权知滁州也。格非字正夫濮州人先权清流县丞俊迪权知州也。格非权通判格非权知州日尝呼虞候陈用一声不应即命斩之人皆股栗格非在滁州郭仲威馀党犯境格非以腹心数十舟依山险以避之往来于城中而已其在城中也。即以厚赏募人发掘窖埋遣物其所得甚多清流县吏许原以女献格非格非宠爱之乃用原为腹心使原往行在料理得正任告身并铸州县官司印记原取太原路归遇被杀敕与印记不知所在由是州境稍宁息江东安抚大使叶梦得乃奏乞差岳谅臣知滁州以代格非（格非受代）厚载而行至乌衣市谅臣已给枷在乌衣市榜曰：枷张格非格非惧弃舟而去，于是所斋之物复归官库谅臣闻乡村尚有食人者命捕之一日捕到六人谅臣曰：如何得食人曰：无粮可食谅臣曰：汝之罪（。若何）曰：自知必死乞快死而已谅臣曰：吾贷尔死尔为我捕捉周智张九二人最嗜信纸人者也。六人曰：愿执之以献谅臣问其期曰：期以旬日谅臣许之六人者旬日内果执周智张九至谅臣诘之无异辞即日凌迟处斩于市中自是食人者遂止掠臣清介自守惟一友僧随行郡事之馀多瞑目独坐滁人久犹思之。
二十五日丁巳宣州人。
韩世清屯于宣州其部兵多欲作过者先是卖蒸饼者皆叫去。且个二十五裹外一般盖言一个卖二十五钱裹外皆是白面也。数日闲人我惊惶或傅韩观察军中人欲自西庙巷放火为号内外皆火刦掠民财者至日西庙巷果先火倏忽在裹城外皆火世清往来弹压遂不至刦掠实正月二十五日也。州人始悟一个二十五裹外一般谓是世清部曲之暗号知州李彦密遣监税赵令告于朝遂有李光王琼之行。
二月吏部尚书李光为淮西招抚使王燮为事使。
李光王燮除淮西招抚副使谋取韩世清也。。
翟琮袭金人于绛州垣曲县败之。
金人侵陕右翟兴令其子琮乘隙潜渡黄河袭金人于降州垣曲县败之。
知商州军州事董先叛附于伪齐。
董先字觉民洛阳人初从翟兴军与金人战勇功为多先是翟兴以节制军马屯于商州也。会先有耿氏之迫来依于兴兴释其祸先感之以兄事兴俄翟兴俾先知商州先中心惭慊密有害兴意因樽酒闲伏兵甲执兴于座上以制司之命械兴令苏坚卫送至制司欲于中途杀兴行方两吉宿山林庵舍中兴夜梦。若神人告之使去既觉则群卒熟寝兴乃荷械而去逮虐待至洛南农家人识之咨嗟熟视遂破其械以糗粮送兴使远去兴之二子一女二妾群婢与表弟崔三舍人皆被害兴既脱复得麾下旧兵千馀人往来商〈豸虎〉闲先既与兴为仇而刘豫势亦渐盛。且侵于商先遂以商州叛附于刘豫。
三月一日壬辰朔李光王燮执韩世清于宣州送行在所。
李光以淮西置制使往淮西措置群盗王燮为副二月晦日到宣州东门外下寨有韩世清下壕寨官白世清不可出城世清下问其故壕寨曰：李尚书往淮西而下寨甚严非过军也。必有谋耳世清曰：我何罪是日以朔旦出城见光就留之乃曰：得旨拣军欲往淮西可批报诸军令素队出城以备点拣世清欲上马马已牵去世清不得已遂批报诸军令素队出城，于是执世清以归。
沈与求上言乞却诸军将进物。
是时大将入觐有进绘帛方物者用分赐六宫御史中丞沈与求上言以谓此事虽微自政和宣和以来进献稍侈今艰虞之时不宜有此乞斥还之上嘉纳仍降扎奖谕与求，于是两浙转运使重任康国自温州奏发宣和闲所制闲金肖金屏障什物上命止之而康国已津发至行在所与求奏曰：吾君勤俭德侔大。
禹汉文帝以下不足道也。异时驻跸广陵有进器用华靡者亟命焚之通衢今康国不识事君之礼尚习故态欲以微物累盛德乞用广陵故事斥而焚之乃显黜康国明示好恶。且为濉希旨之戒从之。
七日戊戌霍明杀桑仲于郢州。
桑仲以屡败于金州乃移文于郢州令霍明攻金州曰：金州草寇遮道尽当剿除明不从每报之曰：不知金州草寇遮道主名为谁仲阴怒之。且有杀明之意明以措置郢州颇有条理市井买卖渐有向生意近城多种二麦亦有恋郢之心仲以六十骑径趋郢州先以二十骑疾驰入城四十骑倘未到仲每下马必梳头为明所杀拘二十人入狱令供仲反状以报朝廷初有谮随州官吏侵欺官物入已者仲乃令于洪山（维摩）院置狱取勘周节推以下官十馀员尽被追摄枷拷不胜其苦伍点检者实主其事后仲遣伍点检往朝廷得空头官告二百道由靠边发府云：梦县归而周节推方为知县时仲已被杀周节推衔被勘拷掠之冤遣人杀伍点检于路而官告莫知所在仲在襄阳也。以赵去疾为通判仲互李横为镇抚使去疾犹为通判后劝归朝去疾被召见上问桑仲如何人去疾曰：忠义人也。上间其故去疾曰：臣尝见桑仲为臣说必欲取东京献朝廷只待乞两个文官与二子上恻然感动命特与仲两子文官。
杨沂中为神武中军统制。
杨沂中字正夫代州人子弟所弓马合格出身知麟州死事宗闵之孙麟州建宁县死事震之子也。。
王寇屠宿州。
王彦及董先战〈豸虎〉州界。
自此王彦及董先屡战矣。。
二十二日癸丑伪齐以兵犯翟兴中军兴力战死之。
先是伪齐刘豫尝遣伪迪功郎蒋颐持书傅贼（此字改作金人）语以王封诱翟兴兴叱之曰：我大宋臣也。岂肯受贼之（删此二字）伪命不启缄而焚贼（删此字）书戮颐于市豫计不行复诱兴麾下裨将杨韦金润阴约内应以谋害兴是日贼（改作金）兵径趋中军寨兴亲迎贼与战遂陷重围中贼奋击之兴力战不胜坠马遇害年六十。
四月桑仲为神武左副军统制。
先是桑仲遣人告朝廷愿宣力取京师乞朝廷出兵于淮南为声援朝廷信之议以大臣为都督遂大举兵即以仲为神武左副军统制是时仲已为郢州霍。
明所杀矣。。
刘豫陷寿春府。
刘豫伪左丞相张孝纯罢以伪右丞相刘麟独秉政。
李横以兵围郢州。
霍明杀桑仲于郢州也。襄阳走报邓州李横横初未信三报方信横遂令其众尽缟素李道在随州亦缟素皆率其众会襄阳之兵尽著白衣戴白巾围郢州声言为桑仲报仇。
诛韩世清。
世清屯于斩州尝欲立赵令俊为皇帝不克及宣州火被执至行在坐前罪诛之。
赐进士出身头品顶戴四川等处承宣布政使司布政使清苑许涵度校刊。
※卷一百五十校勘记。
曹成既受招安可促之使赴行在（误作曹成不可招促之使赴行在）。
在亟欲以弭祸难（在字衍）柰何参谋是故人（谋误作议）翌日以诗献敏（翌误作望）杨勍初会陷虔州（虔误作处）丁巳宣州火（火误作人）仍显斥康国（仍误作乃斥误作黜）杨伟（误作杨韦）。
