靖康中帙六十。
起靖康二年三月十日庚子，尽十六日丙午。
十日庚子中书舍人李会还旧职权户部尚书胡直孺免权职。
金人寇（改作攻）兴仁府开德府濮州。
十一日辛丑张邦昌宴金人于禁苑。
范致虚兵溃于千秋地场致虚遁走。
遗史曰：范致虚在陕州也。前军出武关由邓州新兴渑池之间屯于千秋地场伪河南尹高世由告急于黏罕（改作尼堪）亦会金人将欲回军娄室孛堇（改作罗索贝勒）自伊阳直冲之王师不备遂弃辎重而奔死伤者几半致虚恐惧而遁。
编年曰：范右丞前军屯于千秋镇先是金人闻范右丞统勤王师二十万前来黏罕（改作尼堪）谓诸将曰：我闻范致虚一儒者尔不解用兵可明斥堠使三千人破之必矣。至是果为金人所败诸路兵大溃唯鄜延帅张深与刘光世自汝州路趋京东路去范致虚收溃兵复走入关。
兴仁府统制官张〈日奂〉败金人于兴仁府闾邱升败金人于濮州。
孔彦威败金人于开德府。
编年曰：初十日金人一头项自宛亭前来至兴仁府城外五里劄寨辛丑金人向城进兵黄潜善遣统制官张〈日奂〉部领军兵占据地利迎敌遣丁顺孟世宁分作左右翼设伏掩杀射中金人旗头龙虎郎君落马即时抬舁引兵退去。又一头项寇（改作至）濮州城下闾邱升遣人马出城迎敌金人退去辛丑。又见阵各有杀伤是夜五更拔寨退去。又一头项自卫南寇（改作至）开德府金人以其众列护城提外宗泽先令统制孔彦威占提劄寨交兵至申酉间金人退去辛丑复来见阵泽。又遣权邦彦下冀州兵与彦威并力掩击是夜三更金人拔寨退去。
十二日壬寅张邦昌手诏。
伪楚录曰：诏云：子以寡陋近迫大国俾救斯民于兵火而诸公横见推逼不容自裁忍死以理国事岂其心哉！顾德弗类实难称塞出令之初有司乃以圣旨下行载循昧陋殊震危衷夫圣孔子不居则予岂敢自今与三省枢密院议定处分及内外官司面承得旨事称面旨内降及批出文字称中旨遣官传谕所。
司称宣旨洪惟非常之变适遭会于斯时尚冀有永之图讫数宁于区夏，庶几多士共识此怀。
金人晓谕诸路榜。
契勘宋之道君少主皇后妃以下并已北迁应文武百官僧道耆老军民共议荐举堪为人主者一人却准文武百寮僧道耆老军民同知枢密院事孙傅等状乞自元帅府推择贤人永为藩屏。又乞于军前选立太宰张相公以治国事者行府会验本官乃去年同康王为质者也。毁许寻旧好之后窃弄精兵夜犯寨营官兵接战即时破灭以其败盟遂临京城将临进攻本官哀泣曰：身为宰执出质军前而不意犯于不虞罪当万死然主上年少氵莅事日浅盖缘奸臣所误。且乞缓其攻击因遣使语之少主趋迎使人泣而谢罪及至和成洎从军北行至河北州县或有不降每欲进击必自求哀往往有可愍之意及重兵再举。又乞遣使理会虽威之锋刃不避也。欲引而南进曰：，岂有大臣躬亲出质不能戢兵以致交恶而忍同敌人观其伐主也。头可断身不可去城破之后驿召而语至及废国之际号泣擗踊涕泗交流告乞再造既不见容，或以脑触柱，或以首投地几至自绝乃知忠孝刚毅出于其伦忽闻推戴果得此人然恐难夺其志洎在京百官差到翰林学士承旨吴开翰林学士莫俦赍状劝请曰：闻建邦立都必立君长制国御俗允赖仁贤恭惟大金皇帝道合三无化包九有矜从诸夏俾建列藩翰契勘虽不许存立赵氏既择贤人以主兹土则于国民为幸亦已深矣。伏惟太宰相公名高今古学爱天人位寇冢司身兼众美硕德伟望蚤羽仪于百工嘉谋赤心久勤劳于三事敢望以苍生为忧而不以细行自饬以机政为虑而不以固避自嫌上体大金择立存抚之意下副国人推戴为主之望及别有状申行府今文武百寮僧道耆老军民人共请太宰相公以治国事窃惟虽有辞让伏望元帅府更赐敦请本官早从舆望寻请知枢密院事汉军都统制刘侍中彦宗礼部侍郎刘思应奉御前文字高庆裔同诣具导其由勃然奋怒曰：国虽破在臣子之分岂容闻此由以先防备不获自绝然而闭目掩耳背立偃蹇终不为听但骂文武百寮曰：以诸公畏于兵威置我于乱贼之罪宁甘心死于此不可（下添苟字）活矣。彼（删此二字）以耻（改作取）后世篡夺之名世然行府以军国重务不可久旷寻录申奏今降到宝册备礼。
以玺绂册命为皇帝以统斯民国号大楚都于金陵自黄河以外除夏国封界疆埸仍旧世辅王室永作藩臣其间志气屹然不动虽多方勉谕以事在已然虽死无济何如就册用救生灵犹不饮食累日几至灭性遂拥迫入城乃有在京官僚僧道耆老等共集力请于天会五年三月初七日方受册命诸路军民人等各令知悉。
邦昌与二酋（改作帅）书乞亲诣致谢。
《书》曰：大楚皇帝邦昌谨致书于国相元帅皇子元帅今月七日伏奉皇帝圣旨特降枢府加臣封册退省庸陋之资何以对扬休命前此固尝死避终不获辞载惟选授之初尽出荐扬之赐寻因还使附致感悰愿亟拜于光仪庶少申于谢礼未闻台令殊震危衷遂遣从官具数{勤心}恳重蒙敦谕仰识眷存然而浃日未前抚躬无措恐有失于稽缓实深积于兢惶伏望恩慈早容趋诣俟承报示径伏军门拳拳之诚并留面叙不宣谨白。
二酋（改作帅）答曰：具位谨致书于大楚皇帝阙下向承明诏择立贤人爰及庶士之谋已谅英聪之听具闻天阙优降册书礼命恭行群情胥悦未遑伸于庆礼不图辱于华缄幸容先导微悰继陪高论今差崇禄大夫兵部尚书高庆裔彰武军节度使李仕选充庆贺使副有少礼物具诸别幅专奉书陈贺不宣谨白别幅衣着一百二十段马四匹。
金人委开封府再敷配金银表段。
遗史曰：金人移文督责金银表段元数十分未足一分仰开封府在京坊巷见在人户等敷配限三日纳足以不伏之人全家押赴军前先是城陷之初金人索在京户口数目开封府张大其事报七百万户黏罕（改作尼堪）亦询李。若水亦以此对金人见京城户口之众意欲七百万户尽行敷配所得不可胜计故令将坊巷人户等第敷配开封府奉行莫敢论辩乃以见在户口随高下配定欲敷元数故虽细民下户亦不下金三十锭银二百锭表段五百匹家至户到揭榜门首督责令日下送纳京城士庶虽知所配无办然事出于众但相戏谑而已云：借使变甑釜为金银化屋宇为表段亦，岂能如数督索甚急小民应之如不闻官司亦无如之何。
宗泽以战车趋京师遇金人于南华败绩泽微服走统领王孝忠中箭身死知博州孙振为乱兵所杀。
遗史曰：初刘浩在相州得战车法创造五辆试之不可运业已造成浩谓磁州宗泽好作为轻听信乃告假往磁以战车绐曰：是车造一百五十辆每一辆以二十五人守车二十五人为左角二十五人为右角二十五人为前拒共四队凡一车用一百人车一百五十辆共用一万五千人愿与直阁为先锋收复真定具画车阵并所用人数阵队为图以献泽喜之问浩所欲浩言所阙者衲袄耳闻磁州甚多请随意之所欲应副泽资给之而去泽遂以浩所图车阵称见造成车一百五十辆已募到民兵一万五千人结成阵队谋欲收复真定奏闻朝廷朝廷壮之取旨除泽秘阁修撰河北民兵总管初实无一人一车也。及元帅府分遣泽往开德驻劄乃用浩车制旋试之泽以开德城下之战金人退去谓金甚易与耳壬寅领兵推戴车追袭欲往入京场面下解围至卫南之北逢见金人伏兵接战金人佯败向东趋南华县泽追至南华遇金人两头掩击官军大败战车大而难运推驾者苦之一旦遇仓卒皆委而走泽变易衣服随败兵队中夜奔走得脱先锋王孝忠中箭坠马死知博州孙振领兵至中路闻泽败绩亲兵惧与金人接战。且怀乡士乃杀振及取军实散而北归金人取战车尽载军实而去。
中兴记曰：宗泽权邦彦同在澶渊约与深州守臣姚鹏同入鹏未进兵泽邦彦自南华入遇虏（改作敌）骑卒至西将王孝忠死泽邦彦更士卒白布衫草履夜走姚鹏军泽所制战车五百辆使兵弃车走车为虏（改作敌）所得以载城下所获金银归虏中（此二字改作振）孙傅之父守博州将兵屯濮州听泽节制是役坠马死后建炎初河北寇皆泽麾下溃卒也。。
十三日癸卯令邵溥同所差郎官四员管勾南薰门下交纳物色吕好问。且权领门下省职事。
工部侍郎何昌言改名善言。
避邦昌名也。。
鲜于可朱震致仕。
十四日甲辰邦昌遣使致书于军前恳免征催金银。
伪楚录曰：《书》曰：比以冒膺缛礼愿展谢悰虽历罄于忱辞终未达于台听退增感悚岂易敷陈载惟草昧之初实轸阽危之虑民志未定顷未有以得其心事绪实繁念将何以息其动前朝昨奉台令取索金银表段以充犒军伏自入城以来讲究民间虚实颇知。
罄竭悉以倾输嗣位之初朝夕只畏戒谕官吏罔敢弗虔仰荷大恩敢不论报虽割肌体岂足论酬然念斯民困弊已甚当围城窘急之久有比屋饿莩之多愿抚养则无资以厚其生欲振给则乏粮以续其命而催科正急刎缢相寻。若阅日稍淹则所存无几非仁何以守位非民何以守邦坐观转壑之忧不啻履冰之惧与其恳天恳地莫救于黎元孰。若归命投诚仰祈于大造伏望察其恳迫赐以矜容特览冒昧之诛诞布蠲除之惠则终始之德遂全亿众于死亡报称之心敢惮一身之糜溃期于没齿以答隆恩不报。
宗泽遗书范讷赵野责其退屯。
遗史曰：范讷为河北河东宣抚赵野为北道总管皆退屯南京宗泽移书与讷曰：太傅是朝廷重望大臣凡所举措为天下轻重为四方轨则今以河北河东宣抚乃拥兵自卫纡回退缩驻劄南京是耶非耶不知太傅昼思夜度谓臣子大义果如是耶。若以周旋无非合于义礼伏乞指挥开以道路济以粮斛令江淮以南州军皆得自进勤王去京城二三里劄寨示贼虏（改作金人）以天下归响激切之意，庶几惩戒无有后艰不胜幸甚。又与野《书》曰：京城围闭日久君父注望四方应援想不啻饥渴也。资政北道大总管乃将六兵自卫纡回曲折走南京戏驻劄蔽遮江淮之人俾不能进前固护王室则朝廷何赖于屏翰伏望早赐指挥进发前去京城二三程劄寨示贼虏（改作金人）以天下人心归响军民怨切愿瞻天表之意，庶几虏（改作敌）人畏恐下城遁去末由参侍不胜拳拳愤悱激切之至。
十五日乙巳张邦昌往青城见二酋（改作帅）致谢。
邦昌是日出军前见二元帅致谢既至迎接殿下相揖以升致宾主之礼酒三行面议七事如不毁赵氏宗庙陵寝减金帛数及存留楼橹俟江宁府修缮毕日迁都之类皆允。
张邦昌令百官庶务依旧修饬职事。
伪楚录曰：邦昌令百官庶务依旧修饬职事国子祭酒学官等奉行不敢懈怠晓谕诸生须管置课册假历薄书等。又报锁院补填及私试诸生无有应命者。
十六日丙午赵子崧申大元帅府劄子。
子崧近具状申禀乞早下严令约束诸将定日赴阙本府遣四头项已于初八日复扶沟十一日复太康见今审度今月十六日忽收到快行节级赵进所说青城之事供具稍涉虚妄甘当处斩文状其言皆臣。
下所不忍言痛彻五内殒绝无所既不敢誊申行府。又不敢默默云：二圣二后二叔诸王卿相自正月十日皆出并家属至虏（改作敌）寨恐旦夕北去万一渡河则不得复回。又云：三月六七日有伪立者似是向来与大山同使虏（删此字）之人而南京关报汴水初八日忽满皆可疑者惟望大王力振军势遣师邀击河上迎请两宫再安宗社问罪僭逆不可犹豫犹豫之间变故生矣。国之存亡在此一举。若有献议拥兵南渡似未可听大王麾下尽是西北人孰肯渡江渡江之后中原，岂可复取莫如四近举兵邀击先遣问罪僭逆最为上策子崧此州危如累卵万一伪檄有死而已半年城守粗著微效今虏（改作敌）幸去。若僭伪见攻誓不俱生伏望大王怜悯同姓系累而去所存无几如某辈粗有知识荷国厚恩必能自效盖今曰：臣下已往往择利非大王力宣国威则二百年基业将如何哉！告大王更审问探。若果如此势不可缓仍乞多发疑书以坏契丹燕云：从贼之心多收此曹以为我用则转祸为福狂瞽僭易死有馀罪子崧不胜泣血哀鸣之至。
赐进士出身头品顶戴四川等处承宣布政使司布政使清苑许涵度校刊。
※卷八十五校勘记。
必自哀求（误作求哀）驿召而至语及废国之际（至误在语下）道合三无（无应作光）俾建列藩翰（翰字衍）僧道耆老军民人等（脱等字）由以先有防备（脱有字）不复活矣。（复误作可）欲径入京城下解围（径误作往）万一伪檄至有死而已（脱至字）。
