炎兴下帙一百十八。
起绍兴二十一年八月甲日辛未，尽其日。
孙觌撰公墓志铭曰：建炎三年冬金人合诸众数万骑约淮溯江鼓行而南如践无人之境一时将吏望风逃窜伏草莽闲无一人敢婴其锋者当是时太师镇南武安宁国军节度使咸安郡王韩公以两浙西路制置使提孤军驻扬子之焦山募海舶百馀艘具糗粮治器械进泊金山下连舻相衔为圜阵东向邀其归路植一帜书姓名表其上金人望见大笑曰：此吾机上肉耳平旦拥千舟噪而前先是公命工锻铁相联为长绠贯一大钩篇授诸军之伉健强有力者比合战分海舶为两道出其背每缒一绠则曳一舟而入大酋（改作金人）立万马江上锐欲为救熟视躁扰莫能进一步会不逾时掩获数百舟几尽遂大败闭壁不敢复出已乃并治城西南隅粒一大渠亘三十里欲潜师渡建康而地势高仰潮不应一日乘南风纵火千馀栰抗舟师破巨浪冒百死趋瓜洲渡公曰：穷寇（改作者）勿追纵使去，于是录俘囚束之沉江中金帛尽与麾下尽遣吾人之被系执者书妇女州里姓氏揭诸道以访其家然后献捷行在所其后两淮交兵伏尸流血十有馀年而虏（改作金）人座不能饮一马于江者系公扬子一战之捷也。公讳世忠字良臣绥德人年十八始隶延安府兵籍悍迈绝人不用鞭辔骑生马驹挽强驰射勇冠军中家贫无生产业嗜酒豪纵不治绳检闲从有贳贷累券十数遇出战则跃一马先登捕酋虏（改作队首）还得金币偿之率以为常尝从统制官党万战银州方解鞍顿舍而贼（改作敌）骑出闲道直捣其营万狂顾不知所为公袒持一戈率其徒战却之万兵来援殿而还。又尝遥见一酋（改作帅）金甲朱旗出护兵意甚得公驰一骑剌之后谍知贵将驸马郎君兀〈口移〉（改作乌页）也。大帅张深表其功状上之朝而宣抚使童贯怒不先白已黜其功不录宣和初妖人方腊起青谿不旬朝众数万破衢婺杭睦歙五州江淮大震徽宗诏诸将发兵捕诛时公隶统制官王禀行次浙河别将王渊驻兵在焉公叩马而进曰：公领骑兵而战非其地柰何渊矍然问曰：汝为谁答曰：韩世忠也。渊善其言移屯据便地翌日纵骑搏贼公率所部突其旁贼惊奔追杀无噍类渊喜甚饮公酒悉举饮器授之会禀卒遂从渊不去方腊授首。
例补承节郎河朔山东群盗蜂起大者攻犯城邑小者延蔓岩谷多者万计少者屯聚魏博则有杨天王之流青徐沂密如高托山等至不可胜数公方从王渊名播于两河之闲而捉杀制置使梁方平。又请公自副除山东之盗公皆次第讨平之以功累迁武节大夫靖康末金人围太原枢密使会诸道兵赴援而张师正统胜捷一军号精锐尚书李弥大素不知兵欲诛一二裨佐立威以疆军政会太原不守师正遁弥大斩以徇众反侧汹汹。又不时抚一夕溃去所过焚掠官军莫能抗渊圣皇帝诏公讨捕晨夜兼驰至宿迁单骑叩其营大言曰：我辈山西良家子好勇尚气，岂有作贼此李公谬妄使。若等求活于草闲耳众素服公勇相视慨然投戈免胄请从公自归公杖马笙护之而还渊圣召见嘉奖面赐袍带正授单州团练使今天子以兵马大元帅驻军济州群臣劝进公偕诸将陪扈至南京上即位进嘉州防御使御营平寇将军再幸维扬。又负橐鞬以从四年金山捷书至除检校少师改武威感德军节度使制词曰：屯兵要害邀击其归大振军声杀伤过当犬羊（改作敌中）震叠知国有人至今下诵之方宣和末金人犯（改作攻）京师议者皆谓强胡（此二字改作其）不量彼已昧死一来忽见天子宫阙苑囿城池之大橐鞬然莫相知而五路之师日至因其疑惧压以重兵而与之讲和，庶几景德澶渊之盟足以为德无何寨一跌始有轻视中原之意积五六年举国深入超邑越都通行无所累南至潭湘东暨吴奥皆罹其毒诸将按兵坐视莫敢与校惟公自负其能独与虏（改作相）角何其壮也。北方之俗壮士善骑健马被铁衣数重上下山阪如飞矢刃不能伤故常以骑兵取胜公在靖康搜集恶少年敢死士为一军教以击刺战射之法号背嵬如古羽林佽飞射声越骑之俦履锋镝水火无不一当百，于是胡马（改作北骑）牧（改作趋）淮楚闲公至天长之大仪与之遇虏酋（改作金帅）孛堇挞也。（改作贝勒托卜嘉）拥铁骑奔突而前背嵬者人持一长柄巨斧堵墙而进上揕其胸下捎其马足百遇百克人马俱毙。又自出新意创克敌弓斗力雄劲可洞犀象贯七札每射铁马一发应弦而倒虏（改作敌）大震骇。若有鬼神捕获千万人长铠甲器械甚众。又转至高邮卒擒挞喇（改作塔拉）等具舟载俘获献之朝自是胡（改作金）人一再败衄稍知沮畏虽时时小（删此字）入盗（删此字）边无复跳梁不制之患矣。进少。
师横海武宁武安军三镇节度使公生长兵闲习知戎事而天资拳勇未尝以一毫挫于人临机制胜一出于意造故能以少击众刘豫聚兵泗上公戍山阳与之对叠屡战破之尝乘胜北逾淮泗并符离径淮阳之宿迁豫亟召北军四面而至围之数重公按甲不动俄麾其众曰：视吾马首所向奋戈一跃已溃围而出不遗一镞按辔而旋公曰：虏（改作敌）易与耳益治兵赴利进攻淮阳虏酋（改作金帅）挞里孛堇（改作塔噜贝勒）者骁勇盖众独出挑战不胜而逃有马太师亦号勇将乘两虎相毙之势奋迅而出亦重伤败去退而太息曰：名不虚传矣。师旋斩捕首虏（改作渠首）过当封英国公会虏（改作金）主遣完颜鸟陵思谋（改作乌凌阿思谋）来聘请以太上皇梓宫皇太后銮驾来归除前事复故约上曰：诚如是吾能忍垢以从使驿五反岁行两周和戎（改作通和）之议定两地晏然解兵彻警公自山阳造朝拜枢密使貂冠赤舄入侍帷幄极人臣之遇阅数月思避时柄上书请解机务不许章累上。且曰：臣蒙国厚恩誓捐躯战场效一死以报今以菲材承辅枢机进陪国论灾怀危溢之惧所冀天慈俾解将相之官以祠宫奉朝请日望清光不胜区区至愿上不能夺加太傅镇南武安宁国军节度使醴泉观使咸安郡王恩礼裒崇度越前比公受命已杜门谢客绝口不论兵时跨一驴从二三童奴负几杖操酒壶为西湖山水之游解衣藉草命酒独酌尽兴而返平时将佐部曲皆莫见其面以一十一年八月四日薨呜呼靖康进炎戎狄内讧（改作边烽日举）天下多故公起行闲忠愤感发奋不顾身以徇国家之急建阳之役手擒二叛（改作憾）金山之战酋（改作敌）渠奔命仅以身免然后驱攘群盗上封之内埽荡无馀方是时也。诸宿将徙屯江左公独留戍山阳孤垒块然旁无蚍蜉蚁子之援蔽遮江淮屹然如金城汤池之固中兴之烈公为第一主上英武所以驾驭诸将虽隆名显号极其尊荣而干戈𫓧钺亦未尝有所私贷故范琼以跋扈赐死惟公进而许国杖一剑戡除大憝为社稷之臣退释兵柄以功名富贵始终一品为公师持三镇戎节累封大国进爵称王赐号扬武翊运功臣食邑一万三千七百户实封五千九百户泽流子孙功书竹帛追配前哲可谓贤也。已公御军严而有恩纪律修明不以赏罚佐喜怒藜羹糗饭与众均之以故士乐为用摧锋陷坚百战不殆威名凛然天下想见具风采太母行殿。
归次国门将相大臣班迎道上太母坐帷中顾左右曰：韩某孰是虏（改作北）中皆知其名既而嘉叹久之闲遇朝谒传呼道涂老幼夹道倚舂释担聚观太息上所赐诏皆亲札去章宝墨奎璧之光粲然集而录之为。若干卷珠囊玉轴子孙世守之为希代之宝公病。且革故时将士史问病卧内公曰：某历事三朝大小百馀战冒白刃中流矢未尝退衄瘢识尚在发衣视之举体皆是赖天之灵得全首领卧家箦而没诸君尚哀其死耶。
遗史史曰：韩世忠疾上饬太医驰视问劳之使相属于道平时将士史问疾卧内世忠曰：历事三朝大小百馀战冒白刃中流矢未尝退衄瘢识尚存发衣视之举体皆是。且曰：赖天之灵和全首领卧家箦而没诸君尚哀之耶疾拜太师致仕讣闻不视朝赙赠有加遣中贵护丧事赠通义郡王官其亲属九人世忠字良臣绥德军人年十八始隶延安慓悍绝偿用鞭辔能骑生马驹挽疆驰射贫无生业嗜酒豪纵不能绳检人呼为泼韩五有席三者尝算世忠当作三公世忠以为侮已痛殴之后亦到江南依世忠世忠以钱三万缗赠之两子隶军中皆转为横行世忠贫贱时闲从人贳贷累券十数遇出战则跃一马先登捕首虏（改作队首）驰还得银绢赏则偿之率以为常随统制官党万战银州方解鞍顿舍而贼（改作敌）骑出闲道直捣其营万狂顾不知所为世忠袒裼持一戈率其徒战却之万兵来援。又殿而还。又尝见一酋（改作帅）金甲朱旗出战指麾意气甚厉世忠驰一骑刺杀之后谍知乃贵将驸马郎君兀謻（改作乌页）者大帅张深表其功状上之朝而宣抚使童贯怒不先白已黜其功不录世忠既贵与将吏骑马出郊喜坐于浅草中世忠语急而声厉每言则吐舌，或以为是蛇精。
林泉野记曰：公讳世忠字良臣延安府人少无赖为（阙）忠隶焉累迁为将尝与张俊俱破郓贼李太于洺河何威于濬州大名贼于超化寺内黄贼于祁州徐靖于莒县张仙于擂鼓山潍贼于方村并济南贼公常勇寇诸军遂定河北京东之地靖康初从王渊为统制军赵州金人入寇（改作来攻）世忠刦其寨加颍州观察使从渊守应天虏（改作敌）来攻世忠杨进等累战败敌相拒三月而退建炎初为御营使司左军统制从幸维扬上甚简眷二年率张遇陈思恭等军于河南。
府世忠约翠进丁进孟世宁伐虏（二字改作攻金人）于永兴军三衙失期陈思恭先以后军遁世忠败张遇援之得免收散卒数千归行在后加承宣使带御器械。又除平寇将军救京东战败亡其将张遇三年虏（改作金）取徐州世忠充淮阳军走渡江止馀兵三千亦皆溃去闻苗傅刘正彦废立乃同吕颐浩入援请为军锋破正彦赤心队军于临平上复辟功居多加节度使苗刘走除江西福建制置使率马彦溥赵竭忠赵竭节等追破于建州浦城县统制孙世询临阵擒正彦傅微服窜村落为人所执送世忠献俘行在上亲书忠勇韩世忠五字于白旗以赐加检校少保御前左军统制金人南犯（改作金）自明州还兀术（改作乌珠）使请曰：借我一路北归舟中金帛当尽以与汝世忠曰：可留下兀术（改作乌珠）乃去以舟师战于建康门外虏（改作金）大败斩首三千级次日再战世忠海舟无风不能行虏（改作金）以小舟纵火我师败统制孙世询严永吉皆死复失所俘后改神武左军统制绍兴元年曹成马友刘忠乱湖南范汝为据建州除世忠江西福建荆湖宣抚副使二年复建州汝为自杀遣提举官董败往道州招降曹成马友将李宏杀宥以潭州降刘忠据潭州白面山有众一万号花面兽世忠破之忠左刘豫为其下所杀加太尉武成感德军节度使未几除江南东西路宣抚使守建康三年进开府仪同三司淮南宣抚使屯镇江后刘光世代世忠世忠遣人入城潜烧府库光世诉于朝移屯建康世忠。又欲以兵袭其后上书寇恂贾复事以赐四年虏（改作金）入淮南上亲征世忠败虏（此字改作金人）于大仪镇。又遣将董败败之败之天长解元败之承州及六合县许世安王权败之真州五年来朝加少保遣将呼延通败虏（此字改作金人）于涟水军为行营前护军六拭目以待主武宁安化军节度使京东淮东宣抚处置使败虏（此字改作金人）于宿迁围虏（此字改作金人）淮阳军不能克加横海武宁安化运功臣岳飞进军京西命世忠为援延数月方至淮阳对垒终不能克每岁才获一二捷而已九年宰相秦桧主和世忠伏兵洪泽欲刦虏（改作金）使以破和议部将郝卞以其谋密告淮东运副胡昉时韩肖胄送虏（改作金）使还昉以告肖胄俾由淮西路而去桧甚衔憾加少师其兄世良为龙神卫四厢都指挥使和州防御使主管侍卫步军司十年虏叛（改作金败）盟加太保河南北招讨使封英国公统制王胜败周太师鹘棘孛堇（改作呼拉贝勒）于淮阳。又败虏（删此二字）收海州擒储备守王山。又遣王升王权败之蒋家庄。又败之淮阳统制解元败之沂州郯城县世忠败之淮阳十一年兀术（改作乌珠）大入淮西世忠与战濠州虏（改作金）败而去来朝除枢密使罢兵柄世忠献钱一百万缗米九十万石及镇江淮东诸库于朝加兄世良奉国军承宣使提举醴泉观命张俊岳飞迁其军于镇江秦桧方谋去勋权累讽臣僚言其过章上皆留中世忠惧而乞闲乃加太傅横海武宁安（化军）节度使醴泉观使罢十二年改封潭国公十三年进封咸安郡王十七年改封镇南武安宁国军节度使薨年六十三赠太师追封靳王将佐。若王权刘宝成闵解元咸秉节钺登显仕幕府。若韩俅王涣陈桷张澂李易董皎等亦皆至侍从帅守。
赐进士出身头品顶戴四川等处承宣布政使司布政使清苑许涵度校刊。
※卷二百十八校勘记。
七年遣呼延通王胜王权袭败袭虏于淮阳对垒终不能克（脱七年至兴淮阳二十字）。
