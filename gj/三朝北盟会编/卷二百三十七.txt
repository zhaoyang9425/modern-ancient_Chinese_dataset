炎兴下帙一百三十七。
起绍兴三十一年十月二十七日丙寅，尽二十九日戊辰。
二十七日丙寅诏戒饬将士。
诏曰：狂虏（改作金人）不道荐肆凶残王师所临无往不克捷奏累至俘获踵旋尚虑狃吾屡胜之威忽彼不虞之戒兽虽困而犹斗虿有毒而可防凡我将士率兹有众益务整肃军伍料理甲兵申令戒严蓄威养锐虽折冲于千里期制敌于万全天下本为一家岂贪尺寸之地孽胡（改作北军）亡在旦夕当以殄灭为期咨尔六师咸听朕意。
李宝败金人于陈家岛。
先是有刘锜彪温皋赵开李几四人聚众于京东与王世隆合共攻成阳军成阳军者密州之莒县陷伪改焉李宝泊于东海县彪等遣于琦等四人各借衤甫承信郎宝进船至胶西闻彪等围成阳军是时金人屯驻兵皆趋江上成阳军虽空虚犹坚守彪等说京东百姓曰：金人尽趋江上老小独留而所在兵起皆为大宋之应何不乘此时杀其老小以图康靖，于是京东之民尽杀金人老小唯沂州仓山冷水营有屯驻金人五百骑故成阳军遣诣仓山告急金人尽发五百骑解围成阳军赵开等皆散去世隆者耿京下马军将也。乃率其马军驻于日照县二十里宝军中提举一行事务曹洋借民马同小吏徐坚两骑往迎之世隆以其众降洋以世隆见宝令作山后都统制以待官军进攻数日赵开以其众至洋与宝议亦授赵山后都统制俄金人自胶西出船皆独桅用夹油绢为颿约千馀船其势甚盛兵部尚书右副元帅苏宝衡统之以大总管六员为副各分部海船完颜亮令十月十八日到海门山入钱塘江干了大事遣阿虎（改作阿古）来江上迎报泊于陈家岛宝泊于石臼山两军相望三十馀里而日起北风宝等忧之有大汉军水手数百人迎军降双有大汉军节次来降大汉军者签起上等户也。皆富豪子弟宝与洋问之尽得北军虚实捷胜军统领官冯湛请海船十只自立功洋察湛有惧怯退走意不从洋请以甲寅进船迎战高敞曰：不可彼众我寡宜避之洋曰：彼虽众皆不谙海道。且降人。
云：女真（改作金兵）在船中唯铺匐而睡不能动虽众何为况我深入至此前遇大敌虽欲退走其可得乎！有死而已敞气沮而止癸丑洋祭风是夜风犹未顺四鼓洋命击鼓令将士皆饱食洋命起碇进船风犹未顺难色方鼓行良久南风渐应顺风进舟将士皆懽噪踊跃洋先以所乘舟直犯虏（改作入金）船以火箭乱射船中已有火起者倏忽火大作官军舟船皆到火箭乱发虏（改作金）船皆油绢为颿故火胜愈炽金人被焚相与投海而死数万人洋贺宝宝曰：皆公之务也。点校舟船而冯湛已背阵而去既而众旁海而行以世隆在舟中至海州也。隆马军尚有七八百留在海州以世隆赴行在浙西总管李宝申十月二十七日将一行官兵海船到密州胶西县地名唐岛逢见金贼（改作人）海船六百馀只乘载女真（删此二字）渤海（下添诸军二字）二万馀人大汉军一万人水手四万人于唐岛以来应诸浦口至胶西县水路二百馀里连续使风入大洋向南定日克期以取杭州宝亲率海船当贼（改作其）要路分布冲击乘风掩杀自早至二更以来杀至胶西县港口杀死女真（删此二字）渤海（下添诸字）军不知其数其船被风势紧猛飃飏靠岸风浪打损及因入船与贼（删此字）战斗损坏遂行焚烧了当三昼夜二百馀里烟火不绝全获胜捷其金贼（改作人）残零船数十只宝亦使风赶趁百里战杀过胶西县以来其船被风浪损坏海道上下肃静别无贼船（改作船只）所有都统制押被乱军所杀外取得银牌并铜印及原差海道官职位并录白元降征南指挥行程日历真本在前所有烧不尽军令先会合六路策应李铁枪下王世隆赵开刘敌去孙赟收拾连缀应副万人逐急披带追袭走透上岸金贼（改作人）。又差将官郭大有兵旗索横王德和部押诸义兵剿戮尽净其杀死金贼（改作人）斫到首级更不收留外有活捉到女真（删此二字）渤海（下添人字）等内副都统制铜印及银牌除巳申具朝廷乞照会。
续。又报都提举事务曹洋获活捉到金鱼上项荣禄大夫兵部尚书水军都统制苏保衡骠骑上将军益都总管副都统完颜都察神锋总管辅国上将军密州（节度）使蒲辇（改作佛宁）神锋军事国总管昭毅大将军雄州刺史阿兀（阿尔威）威镇军部管昭毅大将军都水使者孟羡慕威镇军副总管御前行宣大将军高什宿殿小底（改作实达尔）武发大将军都水军使（无名姓）。
二十八日丁卯镇江府通判陆廉之以托疾避事放罢户部侍郎刘岑等劄子勘合近承今年十月三日圣旨指挥令户部委官前去点检椿管朝廷钱粮如有违戾去处将当职官吏申取朝廷指挥重作施行数内建康府棒钱粮委镇江府通判右朝奉郎陆谦之昭应已降指挥日下躬亲前去点检本部排日专牒本官前去仍具起发回任月日申部去后今据本官申称今月十八日起发前去到东阳镇忽为痼疾发动除已再回任将理才候痊可即便前去点检申部候指挥奉圣旨陆谦之放罢。
二十九日戊辰张子颜等输米助军。
右承议郎充敷文阁待制提举江州太平兴国宫子颜右通直郎充敷文阁待制提举佑神观子正右承事郎充集英殿修撰主管佑神观子仁左朝散大夫充秘阁修撰江南西路计度转运副使兼本路劝农使宗元奏臣等伏睹五师进讨窃虑兵食所须费用浩大谨以私家所积粮米一十万石进献朝廷伏望圣慈特令所属各差人船前去逐庄交割今开具停米去处不项湖州乌程县乌镇庄一万二千石思溪庄八千石秀州嘉兴县百步桥庄五千石平江府长洲县尹山庄六千石东庄二千五百石吴县横金庄二千五百石儒教庄五千石常州无锡县新安庄七千石宜兴县善计庄九千石晋陵县庄二千石武进县石桥庄一千石宣黄庄七千石镇江府丹徒县乐营庄二万石新丰桥庄六千石太平州芜湖县逸恭庄七千石以上计一十万石有旨令转运司拘收。
太学程宏图上书。
臣闻主忧臣辱主辱臣死臣子之至情也。臣等蒙被教育之久当今日国家危疑之际正宜捐躯效命讵敢嘿嘿而无所献臣闻之近日虏（改作金）使之来桀鳌不逊宣言传酋长（改作金主）之命姑以还天眷略岁币为辞乃欲增割淮汉地界邀取将相大臣道路传闻中外愤怨。且淮汉国之要害也。求淮汉则是欲毁吾之藩篱将相国之倚重也。邀将相则是欲夺吾之心腹使吾藩篱既失腹心既去天眷虽还岁币虽略其能国乎！是决不可人之请也。夫丑虏（改作金之）谋我固非一日今重兵压境而使人乃有此请知我之难应而冀其必不从也。不从而衅生衅生而兵举变在朝夕灼然无可疑者是犹贼在户外而索物于主人不得其物必无空返之理既决不与则（删是犹至此二十八字）主人必。
有（删此四字改作国家不可无）以应之可（删此字）也。今日之事国家之所以应之者其先经务有四焉一曰：留使者以款虏（改作金）人之谋一曰：下诏书以感南北之士一曰：先举事以决进取之策一曰：用人望以激忠义之心夫所谓留使者以款虏（改作金）人之谋盖虏（改作金）人南侵之计为甚久而攻取之具为甚备近日决意离旧穴冒长涂亲董重兵压我境土乃遣命名者要以难从之请非真请也。启衅之端俟使者一报耳。且闻所遣二使皆酋长（改作其主）之肺腑平日所亲信者未必非其主谋之人前日殿上之对军民士夫恨不揭其皮而食其肉（删此八字改作之刺骨）臣等愿朝廷姑善留这为之辞曰：前日所请皆汝等口语初非国书所载吾将遣使以实汝言非独使其未知所请之可否吾。且得以措置为前进之策亦可以挫彼之锐而示吾之未弱也。此而不留恐我之所以为备者彼皆得以知之其谋一泄则虏（改作金）使今日回彼界虏酋（改作金兵）明日入我境必矣。夫所谓下诏书以感南北之士者盖举天下之大事必先有以作天下之气国家自和议既行之后为故相秦桧所误沮天下忠臣义士之气三十馀年矣。一旦思得其戮力必有以感动其心而奋卢之可也。故哀痛之诏不可不亟下圣诏一下南北之民当感激流涕争为之死事，岂有难举者哉！然诏不可徒下也。首当正秦桧之罪复无辜之冤以舒天下不平之心而振其敢为之气。且秦桧所以失吾南民之心者自赵鼎以不任和议而窜逐海外身灭而家亡则学士大夫忠愤之气沮矣。自岳飞决意用兵而诬陷大逆身戮而族诛则三军将士忠愤之气沮矣。至于长告讦之风起罗织之狱一言及时一者不问其是非必置死所使天下不知有陛下而欲人呼已为圣臣则天下匹夫匹妇忠愤之气由此而埽地矣。秦桧之所以失吾中原之心者士在夫一时陷于虏（改作北）中而家属在吾国者两国已和桧既不能官其后嗣庇其宗族以结其心而徒使之怨艾以报我乃返徇虏（改作金）人之情而悉不之彼。又何恋哉！。且其遣时如赴死所悲号之声彻于道路甚者宇文虚中有反虏（改作金）之谋计策已就乃以谕桧桧意忌其功在已上既匿不上闻私遣首者告之虏酋（改作北庭）遂致宇文族诛使中原忠义之士南响吞声而愤其绝望于我也。今者要令有司正秦桧之罪追夺官爵而籍其家财追赠宇文之爵而为之立祠雪赵鼎岳飞之冤而后。
诏书朝下而暮赴必矣。。又当重为檄文声言衣切令中书刊板诏告四方择有深谋密计效死之士授以檄文副之空名告牒令潜入中原开谕招诱思我旧德之人约其徒党仗义而起期以日月为吾之应择端悫服众守义之士授以檄文副以人名告牒令游江浙淮汉招集土豪乡兵与贩私窃盗之徒俾各奋其忠义用命而起期以日月为吾之援陛下然后下亲征之诏移跸建康命将帅勉厉军士应敌所临人尽死战是其气固足以吞丑虏（改作强敌）盖内有吾南民义兵之援外有吾中原反闲之应使敌人进不敢前退不敢后则祖宗境土可传檄而定也。夫所谓先举事以决进取之计者牙等非不审事机妄劝陛下轻易动兵以开未必然之衅也。使败盟生衅之端未露举国长驱之势未逼则吾之动也。固未可轻今其重兵已临汝颍而其先驱已罗边境此其意欲何为者使吾不先发则屯汝洛者直窥襄阳罗边境者突至淮泗襄阳失利则可以控蜀。且有顺流东下之势两淮失守则辱亡齿寒长江非所恃环海而东。又有不可以不早计者海之南北延袤万里攻备之所不知其几使敌至而我备之（则备）多而力分使我先之则彼不能无东顾之忧而江淮之势可以少缓朝廷今日。若尚犹豫欲前而不敢前臣恐要冲之地为敌人所有而我失其势矣。我夫其势则用命之人将无所措惟能先敌而动则天下之人皆谓国有谋焉故虽驱而赴之万死不地人知有恃而无恐矣。。又况四方奸雄之徒凡师旅之际未尝无鼠窃狗盗之主吾苟示弱而不决则彼将伺隙而动大而窃据小而啸聚有必致之患傥从臣策为先发之谋示恢复之意则非徒可以坐肖此患而为此充者。又将起而为之助所谓以寇御寇（删此四字）一举而两得之（删此字）也。夫所谓用人望以激忠义之心者虽不可篇举如张浚张焘胡铨辛次膺皆其人也。。且浚尤天下所属望者而朝惩之邪五路之失骁将之索。此固浚少年轻躁之过然久在行阵熟知险阻敌人之情素所谙晓而。又罪废二十独创性年想其少年之心必能深思而痛惩之矣。崤函之败非不可惩而孟明再用卒羁秦国夫，岂可以一失而遽弃之哉！侧闻浚于秦桧初死之时亦尝上书言兵事矣。陛下试召而问之何以应敌何以制胜何以为善后之策使其言无可取黜之可也。如或可用。若何。
拂天下之心而不用之哉！或者疑之谓其罪废之久必有忿怨不平之恨此尤不然臣尝以天下之望而考浚之心焉。且天下之望不徒归也。是必有爱君忧国之心而天下亦必以是心而天下之忠义实视之以为进退陛下试思之浚一用而忠义激浚一废而忠义颓其利害孰轻孰重愿陛下不以浚用用浚以天下忠义而用浚可也。至于胡铨以直言得罪于秦桧不死于秦手亦天意有所待也。陛下。若能付以台谏之任是必知无不言虽当多事之时可无奸雄之虑使其一日立朝则说陛下为苟安这计操两可之论者与夫底忠直而慢事功者皆屏息而不敢为矣。如张焘辛次膺则陛下固尝亲而任之矣。处之庙堂之上皆可以筹国本断国论作天地之英才此而委之可胜惜哉！呜呼今日之事势已急矣。然臣等。又恐朝廷之上犹以强弱不同之为忧财用不足之为虑以臣观之为是说者是皆无谋以沮谋者也。盖兵之强弱不以多寡曲直所在胜负系焉国家自讲和之后聘问所往不为不谨玉帛所遗不为不厚今日虏（改作金）使请命方欲刈吾藩篱之地取吾腹心之臣不知吾何负彼而致有是哉！中外闻者扼腕思奋今日之事直在我矣。师直而壮士气百倍大兵渡淮南北响庆彼将索然自失虽有百万之师无所用矣。臣等因知强弱之势不足忧也。国家自休兵以来故相秦桧务饰太平以贪已功凡百司庶府莫不毕备当此艰虞岂无所可减罢者。且以学校一事言之养士之额员以千数公私一试费以万计官吏廪禄岁苟从一时之宜权省罢之未为乏官废事然此特臣等所知者耳其他穴费岂无百倍于斯愿俾有司枚举条具凡非系军民之急者不以小大一切罢去则民不加敛调发有馀臣等因惮而不为然臣等固知陛下必为矣。前日和好之议陛下岂得已哉！徒以梓宫未还太后未返。又恐虏猷（改作金人）肆其凶暴致吾渊圣皇帝不安故勉为此举相陛下二十年闲念七朝之陵寝思两河之人民朝夕于怀不能暂置陛下，岂不欲奋神武之威以雪父兄之耻徒以事有所重未敢轻发今者陛下于父母兄弟之闲生无所累死有馀怨以前日爱亲之心发为复仇之举则何攻而不取何战而不胜哉！汉高帝以义帝之故三军缟素犹足以起义气而取天下况我。
国家雪先帝积年之愤其视高帝尤为易也。今观虏（改作金）使刦我岁币邀我两淮其辞气狼戾与向者殊此必有所恃而然也。臣恐凭陵之患直旦暮耳此而不决则炊然骤至虽欲御之已噬脐矣。臣等愿陛下行之以果守之以坚拘留虏（改作金）（使职责下哀痛之诏促发渡淮之兵速召人望以慰天下之心中外响应士气激昂中兴之功指日可冀然臣窃有私忧过计者不得不为陛下言之大抵虏（改作金）人之情变诈百出吾与之和彼则以我为弱取我无厌直欲会困吾国一举而有之我欲与战彼则虑我有谋缓而不进以挫吾锐逮其师老财竭。又将变矣。虏（改作金）人之情或和或变或缓或速要其所欲岂直岁币而已哉！靖康之祸使者交驰而已叩城矣。覆车之辙可不为鉴臣等激于事势之逼诚恐朝廷或堕其计异时仓卒虽悔何追故不避斧钺之诛仰干天听愿陛下以臣之策谋及二三大牙苟以为可决而行之诚天下苍生之幸。
赐进士出身头品顶戴四川等处承宣布政使司布政使清苑许涵度校刊。
※卷二百三十七校勘记。
傍海而行（傍误作旁）地名陈家岛（误作唐岛）与贩私盐窃盗之徒（脱盐字）是其气固足以吞丑虏矣。（脱矣。字）可无奸邪之虑（邪误作雄）皆屏息而不敢肆矣。（肆误作为）。
