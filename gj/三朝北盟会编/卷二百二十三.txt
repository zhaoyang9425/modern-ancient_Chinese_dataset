炎兴下帙一百二十三。
起绍兴二十六年十月十八日丙戌，尽其日。
绍兴二十六年十月十八日丙戌尚书左仆射万俟禼上皇太后回銮事实。
皇太后回銮事实序曰：臣闻圣人之理天下也。必以至德要道为先唯其体纯孝之性于自然谨钦爱之诚而不匮烝烝翼翼造次靡违则上可以格于神明下可以刑于海寓天之丕应也。如形声之相随事有至难也。若符契之必合瑞庆大来光映史册恭惟皇帝陛下法姚虞之尽善尽美迈汤后之克宽克仁，爰自即位以来慨念慈闱复有封疆之阻未明崦兴当食以叹履至尊之祚有万乘之贵而未守一日以为欢也。大谋长算时出宸虑讲信修睦断以不疑不惮谦辞厚币之劳以冀承颜问膳之我聘使交驰阅十六载矣。至于恭上册宝以伸南孩之思宏建殿宇以崇长乐之奉自惟銮舆器用之属与左右供奉之人前期趣辨罔不毕具然后申遣信臣益加勤请天启邻国之意悉如圣心揜鬼驭旋归丕受四海九州之养闳休茂烈焜燿今古载籍所传未之有也。系圣孝之至格于神明上帝降临默垂孚祐克济登兹于皇懿哉！顾念太史之官以论诜为职国有大庆所当备书矧尝下明诏俾之缮藁而因仍积岁旷弗置员藁绎之功蔑如莫著臣属训言典领司事遂与修撰臣允忠等博求本末趣就编摩累月之闲条章粗立凡宣谕大臣之圣玉器坚明和好之远图肇正鸿名导迎翟略典章之盛容卫之美裒荣之及三世显宠之被一门岁时用度之品目姻族资荫之等差下逮参裁礼制之官服劳闺阁之辞亦无不具载起自建炎丁未迎请之初讫于绍兴壬戌还御慈宁之始以年月次之分为十册稽探事实略已详尽辄诹日拜章尘于御府昔郑国城颍之诗固非全美而唐室元和之颂或有饰词经之圣朝诚不可并世而语唯是张官置局徒费廪食而润色非工不可以仰副隆指进退惭惕。若无所容然窃谓慈宁上寿及此良月守社保磐石之安陛下拥如川之福怡色愉声奉承太母冬温夏清弥亿万年喜气溢于九重欢谣洽于四海则是书之作推本陛下孝治之孚以迪今日之懿自我作古贻之方来甚盛德之举不其伟欤臣等区区草。
木之微得托名篇帙附天地以不朽实千载一时之荣遇惟陛下矜其浅陋而赐采择焉臣不胜幸甚绍兴二十六年冬十月十八日左宣奉大夫守尚书右仆射同中书门下平章事兼提举实录院详定一司敕令阳武郡开国侯食邑一千九百户食实封七百户臣万俟禼谨序。
建炎元年五月一日上即位于南京实宣和从狩之年也。圣心怀思遣使不绝于道至绍兴之六年凡十载闲无虑数十辈自七年正月二十五日何藓还安问踵至三月九日车驾幸建康十一日行宫内殿进呈吏皇后合尊号尊号曰：皇太后诏曰：推立爱之道盖本于事亲昭钦养之诚莫先于隆礼爰正母仪之位以形孝治之风宣和皇后静顺承天柔明育德肃虽庆衍是生眇冲阴教表乎！六宫美化行于四海闵予小子逢此百罹乃骨肉之至亲偕父兄而时迈十年地阻怀陟岵觊风之思万里使还奉上皇宁德之讳兴言痛惨增慕劬劳顾家难以何堪惟母慈之是恃念从狩襄城之野远播徽音将迎不长乐之宫永依善训属当在疚亟议推崇日用三牲期致天下之养母临万寓宜极域中之尊延望慈闱恭加徽号宣和皇后宜尊为皇太后仍令所司择日奉上册宝应合行典礼令礼官讨论以闻王伦等还越四日明旨复以伦为徽猷阁学士借龙图阁学士枢密都承旨再使高公绘以左武大夫借拱卫大夫忠州防御使副之。
绍兴八年正月十四日臣鼎奏曰：大夫多言中原有可图之势宜便进兵恐他时不便议论谓朝廷失此机会乞召诸大将更问以此事上曰：不须恤此今日事势须当议和尔宫与皇太后皆未还。若不与和则无可不之理尚书省言大金军前差福州管内观察使太原府少尹河东北路置制都总管乌陵（改作乌凌阿）思谋中散大夫太常少卿骑都尉石庆充前来奉使诏吏部员外郎范同代理太常少卿弃接伴使武功大夫高州刺史带御器械刘光远借吉州围练使副之吏部侍郎魏矼充馆伴使右武大夫荣州团练使副之吏部侍郎魏充馆伴使右武大夫荣州防御使知合门事兼客省四方馆使蓝公佐借庆远军承宣使副之二十五日三省进吴虏（改作金）从使将入界差官接伴馆伴上曰：管待之理宜稍优厚。若事有商量早遂休兵免使赤子肝脑涂地此朕之本意也。诏太常。
少卿吴表臣表臣借左中大夫吏部序充馆伴使王伦往来就馆议事接伴使范同等申虏（改作金）使已到常州上曰：太后春秋已高朕晨夕思念欲早相见所以不惮屈已冀和议之成者为此枢密使秦桧曰：陛下不惮屈已讲和夷狄（删此二字）此为人君之孝也。群臣见人主卑屈怀不愤之心此人臣之忠也。君臣之用心两得之矣。上曰：虽然如此有备无患纵使和议已成亦不可弛兵备臣鼎曰：假使虏（改作金）人与我河南之地亦须严备江南参知政事刘大中曰：和与战自不相妨。若专事和好而忘战守则堕虏（改作彼）计中矣。后殿引见大金人使乌陵（改作乌凌阿）思谋石庆等见上首令王伦传谕思谋等问太后渊圣圣体安毕良久思谋奏云：三十年旧人别无孝顺只望和议早成上令王伦引思谋庆令稍近前去御卒咫尺复令谕思书枢密院事仍赐同进士出身充迎请使蓝公佐宣州观察使借保信军节度使提举万寿观事使上曰：行在所便当营建宫殿以俟太后之还宰臣等进表上皇太后宫殿名臣桧等言德之大者必尽方物之报以称其礼孝之至者必得四表之心以宁其亲天祚文武之隆世基任姒之圣仰模大紫前考异宫宜昭揭于鸿名以答扬于流泽窃于东朝置卫远存长栾之宏规中禁承颜近著圣慈之茂实以体皇居于宸极据壮势于坤灵广一人钦爱之风极万世尊荣之奉载新令典久属圣时恭惟皇帝陛下达孝通于神明要道刑于海宇恢复大业对越祖宗在天之灵仰慕小心躬蹈帝王高世之行人与能而乐戴天复命以中兴上推履武之祥实启生商之庆方。且致天下之养用寅奉于母仪成路寝之安祗日严于子道臣等率颌众志恳主一词敢稽合于前闻愿崇施于远古协情文而并举焕典册以增华辇道中通朝夕燕两宫之乐佩环入觐时节奉万年之觞永垂裕于无疆益储休于有羡伏请建皇太后宫殿以慈宁为名谨奉表以闻礼部太常寺言奉上皇太后册宝册文曰：嗣皇帝臣某谨稽首拜言曰：臣闻自昔受命而帝者基德发祥必推本其所自出瑞乙生商履武造周声之雅颂荐之郊庙以章神物锡符之休以开万叶绍统之庆于皇盛炳其不可诬已天祚圣母系隆我家诞毓非中嗣守大器就为劬劳诒翼委祉于我一人俾克祗德御以奉宗庙辑宁四方用宏济于艰。
难泽厚流光与覆载并德将竭四海之奉美万物之报无足称者粤若稽盛节尊鸿名参天贰地以崇施罔极率颌众志忻合一词恳恳惓惓不胜大愿谨遣太傅秦桧奉玉册金宝上尊号曰皇太后恭惟皇太后柔闲渊懿体备坤顺清净淡泊用合道冲自天生德而保阿之训丕勤动容中礼而珮珩之度可则佑我文考假于有家有葛覃恭俭之风有卷耳忧勤之志章明阴教协内治之助峻避私恩抑外家之宠至于德隆行尊淑闻濬发九嫔帅之六宫化之天下诵之上帝临之有赫厥灵集大命于眇躬予未小子惧德弗类无以答扬宏休惟顺天经叙民彝通明美教化宝本于孝夙夜业业尽钦受以事亲期于上下明察合三才之义中外和平得万国之欢盖庶几焉呜呼礼莫严于报本唯圣人为能完备而事时孝莫大于尊亲唯天子为能以天下养予养予小子非曰能之惟我圣母莫盛之礼惟称秩叙膺受典册导迎休命还御慈宁母仪家邦于万斯年受福无疆博厚持载燕及群生予小子其永有依赖宰臣贺表曰：稽考典章备严册宝望祥云：而远想曷伸钦爱之诚御兰殿以亲临幸展追崇之礼庆事躬行于禁掖驭声自洽于寰区臣等诚懽诚忭稽首顿首恭惟皇太后殿下辅佐宸闱训齐壶则吉梦夙占于日照真人果应于虹流属值艰难久睽温清度龙沙而修聘迎鸾略以言还鸿名推讲于前期物采毕陈于今日组玑珮玉螭剑范金披缫藉之英华叠篆章而精密东朝端受增重坤仪彤管有光久符基化惟慈颜之悦豫知圣圣孝之昭孚臣等仰赞中兴荣观圣旨弥文具备已议礼于曲台列辟交欣喜趋朝于长乐谨奉表称贺以闻。
诏端明殿学士签书枢密院事何铸充大金报谢使曹勋以密州观察命名副之召勋至内殿委以祈请事宜宣谕曰：汝。若见虏（改作金）主第云：父母眷属久蒙安存恩德所及至深至厚然历时已久霜露之感在人子何以安处亡者未有葬藏之期存者已逼桑榆之景兄弟聚族所存无几今荷基绪居于人上每岁时节风雨晴晦常北首流涕。若于此时蒙大国垂怜使父兄子母如初则此皆知所自传之子孙千万世所不忘，岂不美乎！。若只令居上国一老人匀在本国所系甚重尔以此意尽言之当有相应至是何铸抵金（国见）虏（改作金）主于春水门开先殿勋具陈上所宣谕及。
祈请之辞虏（改作金）主恻然是晚耶律昭文杨仲修到馆傅诏云：早来使人上殿所请宜允仍令出回书相示有还太母之诏尚书省奏大金已差副使扈送皇太后一行前来诏魏良臣充接伴使蓝公佐副之忘中太常寺言奉迎皇太后还宫实为大庆合拜表称贺表曰：伏以瞻望慈闱喜言旋于北道肃迎彩仗获就养于东朝构诚懽诚忭稽首顿首恭惟皇太后殿下位尊母仪德隆坤载六揜鬼在御将承长乐之颜四海均永被思齐之化谨遣左中大夫参知政事同提举详定一司敕令奉迎扈从礼仪使王次翁捧表恭迎以闻诏令今月二十一日诣临平幄朝见宰臣文武百官班幄外起居上初见慈容情深感极泪湿龙绡军卫驭呼声震天地父老童稚携持夹道拥观以手加额咸叹曰：不图复见圣人母子之重驭如此也。二十三日车驾还自临平镇皇太后还慈宁殿宰臣文武百官表曰：万里回銮庆母仪之正位九重视膳知子道之攸行运属昌辰光超往牒臣等诚懽诚忭稽首顿首恭惟皇太后殿下笃生上圣克济多艰惟事有至难在小人而则恐然诚无不动宜上帝之是依爰俾寿康归安福祉用是击鲜而酾酒盖将含饴以弄孙臣等略缪佐王孝资锡类昔望殊方之信遥阻由河今趋长乐之朝喜传钟鼓谨奉表称贺以闻。又表曰：东朝旋轸式偕万国之懽南面承颜斯表一人之庆惟时盛事允轶前闻臣等诚懽诚忭稽首顿首恭惟时盛事允轶前闻臣等诚懽诚忭稽首顿首恭惟皇帝陛下光绍丕图再恢中寓；神武盖本不杀天下无以解忧良由圣德之孚坐致天心之祐眷兹来复固异郑伯之如初曾是艰难远陋唐宗之不见大欲既得众美俱归臣等幸际昌期缪联荣序早知薄后之长者实兴汉家愿稽文母之徽音更延周历谨奉表称贺以闻臣僚上言窃惟皇太后北征淹留沙漠者十有六年尚赖陛下圣明虚心屈已上天悔过和好克成归我太后此诚国家莫大之庆社稷无疆之福乞令词臣作为歌诗勒之金石奏之郊庙扬厉伟绩垂之无穷献皇太后回銮赋颂千馀人内文理可采者几四百人诏推恩有差而大理正吴桌颂为之冠其辞曰：皇帝践祚十有六载岁在壬戌金人遣使奉皇太后以归仲秋丙寅龙舆及疆越戊辰事闻于上乃备法驾严仗卫奉迎于东朝宸心喜极见诸天表戴发含齿之流踊跃抃蹈罔不交贺和气欢。
声洋溢苍旻嫔嫱贺于宫宰衡庶尹贺于朝商贾工技贺于肆黄童白叟贺于野咸以手加额曰：于戏盛哉！开辟以来所未有也。仰惟太母北征历时兹久遐瞻沙漠如隔霄汉一旦敌人悔祸寅奉以还吾皇帝得以周全左右侍饍长乐奉千岁之觞尽天下之养俾虞舜之孝思获舒周文之问安（获展）奉承宗庙社稷万世无疆之休一人（兆姓）莫大之庆也。臣仰观主上握干符恢皇纲遭时中微有如绵〈瓜卡〉宸心祗惧克肖天德仁苏群黎风清六合迎亲之思不忘宵旰而昼夜思虑几年于兹孝悌之至通于神明格天以道动敌以诚曰：战曰：和随机而应先加以威几破敌人之胆终受以信潜消敌人之诈虽明魏绛和戎之利然其来侵也。必摧其锋深鄙汉皇无亲之言故其寻盟也。必从其请此无他孝足以格穹昊诚足以动夷虏（改作边方）圣心先定惟断以成用是龙驭南归欢动宫掖瑞庆大来殊尤卓绝臣窃谓隆古帝王有盛德事必见于歌诗下至有唐肃宗清奸臣。且有元结之颂宪宗平淮。且有柳宗元之雅使一时丰功伟绩照映万世赫赫如前日事以今大庆较其重轻固已万万畴昔其可无文字以述盛美乎！一介妄庸固不能仿佛日月末光然睹庆事宁敢缄默谨洗心涤虑为之颂曰：于皇睿明运符中兴绵于肃清干夷坤宁孝思兢兢三圣效灵惟我文母远征朔土苍旻眷愿显持阴护爰居爰处储祥降祉睿明绍休匪豫匪游人谋鬼谋迎亲是求夜靡安席昼靡安食宸心切至迎亲是议皇帝曰：咨命尔尔辅臣朕有大计储思惟亲辅臣稽首对扬圣志惟断乃成愿破群议皇穹隆赫鉴兹至德风行万国耸动蛮貊诞扬天声四征弗克敌人震惊稽颡寻盟遣使旁午愿旋銮略稽考旷古目未曾睹帝曰：休哉！大庆鼎来喧传九垓疾如惊雷乃严法驾乃饰次舍千舆万马出疆以迓文弹琴在远雷剥日舒六龙驾辇陟𪩘嵩呼济彼洪流天吴翼舟微波聿收瑞气横秋文母遄归千官仪仪欢声戴驰霆震风飞銮车至止幅员咸喜丕照盛美实天所启有汉高祖安忍无亲兴言分羹实忝前闻有唐德宗求之莫获莫享天心实有惭德惟我皇上圣孝绝伦念兹在兹虞舜周文韪哉！鸿休卓越殊尤二圣重欢寿与天侔庆飞于天恩沦于渊二圣重欢亿万斯年究观古昔（发挥）伟绩有颂有诗以绍无极瞻兹日月宁容图绘小臣献颂乐府是配上深喜之诏进官一等制曰：朕惟。
王道隆而颂声作盖将告诸告诸神明而无愧岂徒中外相应以义理之文而为观美哉！汉宣虽兴协律之事至王裒侈辞亦莫敢当也。其贤于武帝远矣。比者东朝旋轸尔援大喜而献颂材藻甚巨丽然朕取汉宣则虚美薰心固在所畏特喜尔能得思齐推本与进一官勉行所学。
赐进士出身头品顶戴四川等处承宣布政使司布政使清苑许涵度校刊。
