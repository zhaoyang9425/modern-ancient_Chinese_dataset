炎兴下帙一百十二。
起绍兴十二年八月十四日庚午，尽十二月十六日甲戍。
皇太后回銮至行在。
车驾至自临平皇太后还宫满城士庶夹道耸观皆以手加额声洋溢太后居于慈宁殿宰臣文武百官上表称贺亦有献赋颂雅歌称美圣德者令中书舍人程惇厚第其高下惇厚以建昌军进士童藻为第一知真州张昌为第二进士陆涣为第三昌物转一官进士免文解一次太后常许金国刘皇后首饰头面珠翠之属缘誓书不遣泛使秦桧乃亲作书与知盱眙军向子固令差信实官员往泗州传语安抚周企令具全套这候至遣贺正旦使何彦良行即附行子固遣录事参军孙守信至泗州见企白其事候发文字已尾方可归守信至泗州见企语之企初不诺守信力言之企乃即时具奏附走马天使行。
九月五日甲午参知政事王次翁为报谢使使于金国琊孝扬假保信军承宣使副之。
六日乙未孟忠厚以枢密使为山陵使。
秦桧欲去张俊枢密之任乃降孟忠厚枢密使。且外示加宠于戚里矣。。
秦桧加太师。
制曰：三公论道莫隆帝者之师一德格天乃大贤人之业救时真宰为世宗臣事有至难收成功于指愿人无远虑独先定于规模力辅眇躬通成大国荷上天之从欲成爱敬以事亲实出赞襄宜崇裒陟爰正久虚之位用告大昕之朝具位桧硕大而光明忠肃而恭懿心潜于圣有孟轲命世之才道致其君负伊尹觉民之任蚤中异科之目旋跻要路之津节义著于艰艰正程婴存赵孤之比平生伏乎！忠信见子卿思汉室之深谋皆予同国无异政归兵权而营屯自肃定浮议而反侧以安庙算无遗固众人之所不识征车远狩唯君子以为必归盖信既著而情孚则恩必施而欲得龙輴来返视西洛以安永固之灵鹤驭懽迎肃东朝以极慈宁之养庶事备矣。厥功茂焉宜进大名之封宠拜维垣之贵并加圭食增重钧衡弥耸具瞻式昭深眷于戏吕望尚父西伯之业所以成周公为师成王之勋所以集永惟耆德无愧前人其祗邦休以副朕命梓宫及太后还故有是命。
十三日壬寅大赦天下。
门睛朕以寡昧之资履艰难之运上穹悔祸副生灵愿治之心大国行仁遂子道事亲之孝可谓非常之盛事敢忘莫报之深恩而况申遣使轺许敦盟好来存殁者万馀里慰契阔者十六年礼备送终天启固陵之吉壤志伸就养日承长乐之慈颜宗社再安遐迩用。又庆来从于天上泽周浃于人闲橐弓矢而戢干戈式昭偃武省刑罚而薄税敛庶用还淳宜均惠泽之施以侈有邦之福可大赦天下于戏去兵而未尝去信蹈前古之格言宁亲而有以宁神懋大君之至德惟比屋克跻于仕寿在庶政宜尚于中和其一心辅弼之臣暨百职文武之士交修不逮永孚于休。
王俊知洋州兼沿边安抚使节制蓬州军马。
王俊行军纪律严明退者必诛军中号为王开山所向无前也。然性强犯上吴玠亦畏其反复而喜其勇以其女妻其子常厚遇之是年卒于郡。
张中孚加开府仪同三司张中彦靖海军节度使。
金人索张中孚中彦秦桧还这故加以官爵。
十月杨愿假户部尚书充贺正旦国信使何彦良假奉国军承宣使副之。
秦桧以张中孚张中彦归于金国。
十一月五日癸巳枢密使张俊罢为镇洮武宁奉宁军节度使醴泉观使封清河郡王。
张俊为枢密使固其位面无请去意秦桧欲去之乃令侍御史江邈言其罪邈上言俊据清河坊以应谶兆战友承天寺以为宅基大男杨存中握兵于行在小男田师中拥兵于上流他日变生祸不可测上曰：张俊有策立复辟之功非有谋反之事皆不可信，于是桧乃以孟忠厚为枢密使俊素与忠厚不协遂请罢去乃罢为醴泉观使还三镇节钺封清河郡王邈字遐举严州人。
八日丙申臣僚言沮挠和议者。
秦桧欲深餐鼎等罪未有名以处之乃令臣僚言鼎与王庶曾开李弥逊昔年沮挠和议事鼎更不量移弥逊会开并落职庶已卒于道州矣。。
十三日辛丑刘光世薨。
中兴遗史曰：刘光世以万寿观使免奉朝请居于温州太后还宫大臣俱入贺光世已病九月扶病赴阙上宣医疗治光世病銎乞致仕进太傅辛丑薨于临安之赐第年五十四上闻之震悼辍视朝赠太师赙。
银二千两绢二千匹赐龙脑水银以殓敕内侍李存约护其丧事上亲临奠增子孙之秩官其亲族未命者八人光世妻向氏主请曰：光世遗言至祖礼曾获文解可以为文官乞改文官上许之。
林泉野记曰：光世字平叔延庆次子也。能骑射有胆勇稍通书史庄老孙吴之学从父与夏人战常身先士卒屡擒酋首敌颇畏避童贯才其人朝廷亦如异眷宣和二年方腊反于睦州光世别将一军自饶趋衢婺出贼不意战多捷数郡之民皆为立生祠腊败走入清溪洞光世遣谍察知其要险难易与杨可世宋江并进擒其伪将相送阙下迁团练使从童贯收燕山后洺州张敌聚众数十万陷州县光世击斩之除鄜延路副总管金人犯阙（改作入汴）光世以兵勤王闻虏（改作敌）退乃不乃虏（改作金）再寇（收费字改作围西京）光世率兵众万馀入援渊圣命内侍陈慎督进师光世闻京城失守不敢进顷之至济州谒康王王女子位为御营使司都统制弹压京城乃往西京保护陵寝后还行在宗室叔向领兵谋乱光世奉命擒戮李忠陷襄阳遣乔仲福击斩忠降其弟孝义内侍康履等用事光世曲意迎奉加奉国军节度使御营使司提点一行事务张遇据池州光世轻敌径进为遇所败会王德来援遇走江州拴败复自池州顺流下真州光世蹑其后遇至杨子桥乞降于行在李成将史亮陷宿州寇淮西与光世屡战后亮败伏诛李成奔东京擒其将王宣等五十馀人收其兵数千还加检校少保虏（此字改作金兵）入扬州光世兵溃走至建康止有众百馀得统制王德兵五万军复振苗刘废立光世勤王加太尉御营副使诛范琼命光世抚定其众分隶诸将靳赛反于扬州王燮屡战无功光世往乃降后屯军江州金人犯（改作破）宁国军光世不能援隆祐太后趋虔州虏（改作金）遂取洪吉诸郡而退光世遣将王祐蹑其后擒数百人命王德击斩贼赵万于袁州。又命靳赛王德讨擒妖贼王念经于信州。又命王德斩邵谈袁关索刘文舜于饶州遣靳赛张世忠招降河北贼郦琼并众五万光世来朝除浙西安抚大使知镇江府加开府仪同三司集庆军节度使改武宁军王德败虏（此字改作金兵）于扬州俘五百馀人虏（改作金）围楚州光世畏其众不了援绍兴二年加宁国军节度使三年加检校太傅移军建康。又移池州四年冬虏（改作金）及刘豫南寇（改作攻）遣将邹盖败虏（此字改作其师）于泗州光世退师。
建康王德败虏（此字改作金兵）于滁州桑根田清败之三汉河王世忠败之滁州王师晟败豫于寿春府斩伪守李烂赛张澂孙晖败豫于颖河口郦琼败虏（此字改作金兵）于寿春靳赛败之慎县戋协败之和州侯动山败之滁州（阙）睎败之来安县王顺败之泗州白柱坡魏泰败之白少山五年郭进刘宠败之清流县皆光世部贡也。加少保是秋遣将华旺败豫于光州六年加太保静武宁国军节度使淮西太平州宣抚使军于庐州克寿春县是秋命王德靳赛败刘豫兵于（滁州涡口）王德郦琼赵买臣双败之安丰斩级三千馀刘豫三十万众寇庐州光世退师而刘猊为杨沂中所败麟闻之遂望风遁去光世自率数百骑逐北至寿春县遇豫将雍兴自安丰来援几殆光世还率靳赛兵败雍兴初豫之入寇都督张浚约光工止军庐州豫兵势盛光世密白于宰相赵鼎乞退屯鼎降枢密院檄令退守太平州浚怒遣向子諲督遣复还于庐州浚还朝言其事故鼎乞出会光世军帑在太平州为火所烬亦请闲得太一宫使罢命吕祉节制其军未几郦琼杀祉尽驱诸军叛降刘豫九年金人归我淮南之地加和众辅国功臣陕西五路宣抚使雍国公与弟光远不协密令言者暴光世罪罢宣抚授万寿观使十年虏叛（改作金败）盟入寇（此字改作河陕）国太保三京招抚处置使率李显忠李贵步谅之众守太平双徙池州十一年虏犯（改作金入）淮西光世命崔皋败之舒城县顷之诸帅皆罢兵柄光世复以万寿观使奉朝请于行在宴居以声色自奉十二年正月薨年五十四上亲临猷赠太师谥武僖。
十四日壬寅知福州程迈知镇江府刘子羽提举江州太平观。
程迈刘子羽之罢以臣僚章疏也。迈在福州会金人来取宇文虚中家属皆在福州其族谋欲留其一子为嗣迈坚执不容遂并遣行后全家良贱无老幼悉遭金人诛戮哀哉！。
王胜为镇江府驻劄御前诸军都统制。
先是张岳飞以枢密使副往楚州抚谕诸军也。王胜为中军统制或有谮于俊者谓胜欲杀俊俊憾之俊还至镇江府以事责胜送建康军中自效是时王德权管诸军事俊谓德与胜素不协必杀胜至是德见胜而喜曰：（我为）王领先叉汝为王黑龙非我二人谁可以相亲者乃厚待之俊罢枢密胜渐至行在见韩世。
忠世忠藏于家一日世忠具筵会招医师王继先饮燕酒行世忠出胜拜继先为父继先见上言胜可大用遂有都统制之命。
十二月十四日壬申王德为建康府驻劄御前诸军都统制。
王德通远军人从刘光世为前军统制自陕西勤王建炎初从往江西讨张遇于池州光世轻进为敌所乘德救之免进追至江州败遇军中服其骁勇号王夜叉三年从败李成于淮西擒其将王宣等五十独创性人金人陷扬州光世兵溃至建康止百馀人德引众四百至和州时张育据城以檄招德德不肯应育率众来攻德德尽以兵伏草中育至无所见往来提检德与弟青及王世忠跃出斩育馀众请降德入城抚育家室及诸贼将皆如亲旧莫不归心俄而贼张和尚来寇致《书》曰：昔张育杀我骨肉我来复雠德以书譬释不听乃斩育家人遣送其首。又曰：此特育一家耳必尽以育一军首来乃退德集诸军告之故咸请死战贼败和尚为乡兵所杀尽降其众德乃引所获兵十万济江见光世分为六军军声复振光世勤王命德追苗傅刘正彦至信州与韩世忠将官同在郡守坐因话语言不相中欲剌德德杀之郡厅。又杀其下十馀人至福建遇世忠欲斗世忠避不与校诉于朝德坐罪编管郴州光世为御营副使驻九江起为统制金人渡江德拒之败于兴国四年击斩赵万于袁州刘文舜邵谈袁关索围饶州诱之入城皆戮之妖贼王念经众二十馀万据信州之贵溪弋阳县辛企宗累月不能克德从光世一战俘念经从光世军镇江金人据楚泗德频与战于高邮邵伯之闲绍兴初降海寇邵青复泰州二年执郭仲荀于扬州送戮之吕颐浩为都督也。前军至润州丹徒反德追至建平歼其众累加中亮大夫同州观察使四年虏寇（改作金攻）淮南德败之滁州桑根。又败之和州六年同靳赛败刘豫兵于滁州涡口。又同郦琼赵买臣败之安丰斩三千级。又从光世败刘麟于庐州七年光世罢兵奉祠以吕祉节制其军德为都总管郦琼王世忠不平诉德于朝德亦言诸将骄暴上命德以本军归行在而琼世忠果叛降于刘豫德诣建康张俊每以礼币厚结之德以兵八千归于俊八年俊为淮西宣抚司锐胜军统制十年金人叛（改作败）盟光世起为三京招抚使复请德隶其军德不应从俊败虏（此字改作金人）于。
斩县复宿州战城父复亳州。又败之涡河俊之立功赖德为多十一年加承宣使兀术（乌珠）兵于昭关及仙宗镇人俊及杨沂中刘锜诸军将遇兀术（改作乌珠）兵三拓皋沂中为敌所败部下多死德以骑师击虏（收费字改作金师）斩首万馀沂中获免遂复庐州兀术（改作乌珠）陷濠州俊令沂中收复遇伏被围殿前司军几歼德同高举刘宝田师中救之夺沂中出加清远军节度使十二年俊在枢庭荐德为建康驻劄御前诸军都统制德乃用俊劄子盖及其亲将马立顾晖皆为统制及俊罢枢柄德背俊尽罢子盖等俊以是憾谮于朝而秦桧亦忌其勇十五年命王权代之罢为浙东马步军副总管绍兴府驻劄后改湖北路总管荆南府驻劄二十四年薨（旧校云：宋史二十五年薨）年六十八子琪。
王进为池州太平州驻劄御前诸军都统制。
王进初为张俊帐下提辖专背印随行军中呼为背印王从破李成于江西淮南屡收勇功擢为中军统领绍兴四年陛中军同统制五年累迁龙神卫四厢都指挥使安远军承宣使选锋总制刘宝卒进为统制至是除池州太平驻劄御前诸军都统制不恤士卒唯厚结王继先及诸内侍以久其权士卒皆不喜之。
十六日甲戌池州驻劄御前统制李显忠加保信军节度使为两浙东路马步军副总管。
赐进士出身头品顶戴四川等处承宣布政使司布政使清苑许涵度校刊。
※卷二百十二校勘记。
八月十四日庚午（四字衍）缘誓书不遣从使（从误作泛）乃除孟踞最枢密使（除误作降）救时真宰（救一作睠）言所向无前也。（脱言字）秦桧欲还之（脱欲字）张俊罢为镇洮宁武泰宁军节度使（宁武贪污盗窃避孕药误作武宁奉宁）（阙）晞败之来安县（原阙系马字）加太保保静宁国军节度使（保静误作静武）刘豫命子麟以二十万众（脱命子麟以四字二误作三）与弟光远不协（远一作仪）起德为统制（脱德字）遇兀术兵于枯皋（脱于字）。
