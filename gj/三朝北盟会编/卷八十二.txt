靖康中帙五十七。
起靖康二年二月二十一日辛巳，尽其日。
至（删此字添李忠愍事迹曰：六字）城欲次日馆伴来相见说景王请命上书犹有御宝料城中未甚乱国相教徽猷来欲令入城遂于城破处见粘罕（改作尼堪）斡离不（改作里雅布）云：可令何相公来议事国书中亦说此意入见奏之当日何出次日。又遣济王中书侍郎陈过庭出何回陈二帅请与上皇相见上欲代之先遣诣恳告次日出幸虏（改作金）营留三日而还后除礼部尚书力辞上曰：徽猷阁学士自与尚书同班卿可受之复以借官辞不巳改除吏部侍郎命兼权开封尹辞之降御笔云：卿始终为国兼尹不须辞免二年正月九日军前遣使将国书来说农务将兴及徽号事须当面议请皇帝出郊遂降诏次日出至二月六日金人变议公母夫人张氏闻之恸曰：吾子平日刚直死难决矣。自后不通消息当月二十一日权府曹吕齐在朱雀门见取过军前医官熊调入城取物说某修合处在国相位廊下屡见唤李侍郎来理会事早来。又见问何故唯你坚不欲立异姓李侍郎道上皇悔过避位。
主上孝慈勤俭无有过行国相云：赵皇失信使南北生灵如此，岂不是过李侍郎道。若以失信为过国相亦有失信处五乃历数之某忘记其语。又云：你劫金帛女子止是一大贼耳你国灭决不久国相大怒令推出处置二十四日随行虞候谢宁入城般取家小说某已收在监军处打伞前此常随定侍郎初六日时先收了金国诏书粘罕（改作尼堪）令萧太师脱御服侍郎向前抱持皇帝令不得脱被十馀番人拽过一边叫道此大朝真天子你杀狗（删此二字）辈不得无礼。又被番人打口而见脱了御服即时气绝于地谢宁不敢唤少时却苏众巳分散只有十数甲兵守之传国相指挥须管要李侍郎在遂令谢宁扶到青城左掖门侧廊屋内住每日供三番饮食侍郎绝不能吃似中著底后萧太师三次来道事巳如此你休执迷拣长处行恐坏性命不是你好人我不来劝你。又云：你前日骂詈国相国相亦不见过你。若顺从他时与你好官做侍郎只道天无二日某无二主谢宁曾劝道侍郎父母年高兄弟。又多。若稍顺他怒可得回侍郎叱云：古时有忠臣如今岂无你理会不得十六日国相来唤理会事了却放回二十一日。又唤去理会事甚多时临后只见侍郎骂詈国相令推出处置。又回面叫骂不喜听遂和谢宁缚了到南郊侧近顾谢宁云：我为国家合死枉带累你监军道待与你放了你回头来也。未犹骂詈不止遂害之及说被害去处某后来亦不敢回去埋藏至四月四日金寇（改作人）巳退家人出城寻认依谢宁所言去处得之暴露四十馀日肌肉不变时年三十五初金人出榜阙下求立异姓云：军前南官亦当举唯不许何李某预此议及军前取家属兄。若虚到南薰门亲见番官数十共叹其忠。且言我大辽死难者二十馀人你南朝只李侍郎一人后自京师奔大元帅府上书者数十人皆言为社稷死者唯李。若水一人今上皇帝即位之初尚书右丞吕好问。又上劄子乞优加褒赠建炎元年五月九日奉圣旨特赠观文殿学士与子孙恩泽五人赐其家银绢五百匹两后因臣僚劄子乞赐美谥当年六月九日奉圣旨可特赐谥续准告谥忠愍建炎三年七月召兄。若虚上殿上正色曰：围城中士大夫止有李。若水绍兴四年正月内明州见武节郎新镇江府焦山巡检张珍说围城中作行门第二次从驾出郊亲见当日粘罕（改作尼堪）在殿上高尚书读罢诏使萧。
庆脱御服独侍郎向前云：陛下不可脱这贼乱做也。立于渊圣皇帝后，左手掩抱。渊圣皇帝右手指而骂之，某等出门外，不见后面事。绍兴八年，夏金国使人乌陵（改作乌凌阿）思谋对接伴称公忠义，且问子弟几人，今在某处仕宦。绍兴九年春，又蒙朝廷给还致仕，遗表恩泽三人。建炎二年，秋家属流寓扬州遂藁葬公于蜀冈南。绍兴十一年五月二十三日，迁葬公于湖州归安县广德乡卜村南黄龙坞少傅公茔之左，敕赐坟寺额曰“褒忠”。永庆禅院贤士大夫作哀挽者百馀人。公娶刘氏、赵氏并赠硕人。三子曰浩，早亡；曰淳，曰浚。孙四人：楷、札、橒、相。继以二子郊恩，累赠公左宣奉大夫，所著诗文，经兵火多散失，有文集十卷。其行状墓志神道碑皆未就。《故实》纪其事迹。又逸事曰：谢宁云：二月二十一日在南郊侧近，监军问侍郎云：你回头来也。未侍郎厉声骂詈不止，遂被监军打破唇齿，侍郎神色不动，喷血奋骂愈切。监军以刃裂颐断舌，乃寘于死。死巳，又肆惨酷至于身首异处，膏血浸于原野者，凡四十三日。家人于被害处收敛时，形貌如生（此段纪事迹时，诸父以先大父母年高恐痛伤，意遂不敢书至乾道中，诸父沦亡，因于秘收遗藁中，又得其遗，使尽书之，表于家乘）。
尚书省赠官劄子告词建炎元年五月初九日奉圣旨故吏部侍郎李。若水忘身为国知死不惧忠义之节无与比喻达于朕闻为之涕泣可特赠观文殿学士与子孙恩泽五人赐其家银绢五百匹两敕节义士之大闲能忘身而徇国爵禄国之砥石宜懋赏之报功肆加恤典之崇越进彝章之限故朝奉郎吏部侍郎赐紫金鱼袋李。若水操履端重学植纯粹儒馆抡才早膺选任从班入侍旋被旁求属邻敌之内侵数授辞而出使勤劳靡惮诚悫勿欺念国难之非常骇虏（改作敌）情之不测二圣遭北迁之阸大统有中绝之危奋不顾身义形于色仁必有勇知处死之非难欲焉得刚信苟生之可愧忠义之节无与比伦达于朕闻为之涕泣是用宠以辅臣之异数蜡升秘殿之隆名赙物具仪赏延及子昔段秀实笏击朱勔颜杲卿面折禄山简册有光精神如在惟尔英烈追配古人魄其有知服我休命可特赠观文殿学士馀如故臣寮乞赐谥劄子告词臣僚上言伏见故吏部侍郎李。若水将命军中备尝艰险功虽不遂志实可悯青城废立之际独以鸿毛之命争论刀锯之侧义形于色卒殒非命志节凛然不愧古人伏望断自睿慈特。
赐优典追赠官爵锡以美谥六月九日三省同奉圣旨李。若水忠义无与比伦巳推恩外可特赐谥敕朕灼观之古昔历考忠义凡有临危致命之秋多仗节死难之士世无仓猝扰攘之变人有媮懦委靡之心苟贪其生鲜蹈于义惟尔忘躯而狗国我其录德而褒功故朝奉郎试吏部侍郎赐紫金鱼袋赠观文殿学士李。若水出入虏（改作敌）营始终汉节威武不屈意气自如嗟捐竭之靡他宜旌嘉之首及载稽谥典式究佥言危身奉上谓之忠佐国逢难谓之愍于昭大节以示宠光慰尔九原之知为吾百辟之劝可特赐谥忠愍馀如故。
靖康小雅云：公讳。若水宣和七年冬十一月金人渝盟遣其伪（删此字）国相粘罕（改作尼堪）将兵犯河东知代州李嗣本首叛从贼（此二字改作降）时燕人耿戍律守石岭关复开门迎之贼（删此字）遂围太原。又遣其伪（删此字）二太子斡离不（改作斡里阿布）将兵自平州入寇（删此字）及境贺正旦接伴使傅察以不屈而死陷蓟州燕人内应燕山帅郭药师以常胜师迎敌其贰张令徽刘舜仁潜与贼（改作敌）通毁接战二贼拥兵不前药师遂败走还燕山因拘执大帅蔡靖都运使吕颐浩而以全燕之地降贼（删此字）贼（改作敌）兵入攻保州中山不克前陷信德府遂犯京畿十二月天子内禅皇帝嗣祚上尊号于龙德宫越明年正月五日虏（改作金）师至京都之地札营于牟驼冈攻城不利而种师道等诸道勤王之师咸集遂议割太原中山河间三镇以和二月贼（改作敌）众北归粘罕（改作尼堪）虑河东之师袭其后留攻太原是岁夏天子求职专对之才以备出疆大臣以公应诏入对上奇之遂抵河东见粘罕（改作尼堪）力言讲和之利胡廷（改作金人）许之因遣王汭偕来是时太原失守胡马（改作敌骑）巳南十一月粘罕（改作尼堪）营于京城之南青城斋宫斡离不（改作斡里雅布）营于京城之东刘家寺两军并力长围遂合上数遣公出城见粘罕（改作尼堪）再求成虏（改革者作敌）伪许之闰十一月二十五日城陷公出见粘罕（改作尼堪）稍以爽约质之既敛兵不下上幸虏（改作敌）寨公复扈跸既还和议巳定上嘉公勤劳稍迁至吏部侍郎靖康二年正月十日车驾再幸军前公复从虏（改作敌）督所括马及金帛妇女技艺益急回銮稍稽中外危急二月六日果行废立是时公侍上侧极力争这。且责之曰：尔许我和屡矣。天子为生灵屈至尊亲来计议既以诡诈拘留。又辄敢悖逆如此何也。公知虏（改作敌）意巳定因抱上大恸。且骂曰：尔曹狗彘之不。若也。远陋之夷（删此四字）敢废中国圣明天子乎！吾当以死争之苟不从吾言则人神共怒臭胡（改作尔等）安能长久俱为万段矣。群酋（改作金人）大怒因使人拽公去以马箠击公口面流血反缚置之空舍中三日不与食而公骂不绝口巳而遣其贵臣高庆裔来以好语来谕公曰：公忠孝人也。大金将宠用不患不富贵何不少屈徒死何益也。公曰：尔曹禽兽（删此二字）岂知臣子有忠之节乎！我大宋忠臣也。圣主被辱恨不手杀汝辈以谢吾君而乃以富贵诱我我有死而巳因极骂之。且求速死虏（改作敌）知其不可回也。遂毙之弃于道侧公之给使亲见始末因逃归城中具言之四月十二日胡马（改作金师）巳去公之父与诸弟同公给使出城得其尸巳五浃旬而不坏如生因以衣衾棺敛卜葬建炎初赠公观文殿学士官其子。若弟凡七人呜呼方二酋（改作金兵）破京师拥重兵废置中原人主如儿女子戏其凶（删此字）威虐（删此字）焰望而褫魄公以一身摧之。若视蝼蚁呜呼忠义之节冠绝中外诚可摇海岳而动天地矣。故靖康之难死节之士公为第一《诗》曰：烈烈李公实备全德义动幽明气贯金石扈跸虏营（改作青城）爰定忠烈杞人之忧废立大戹公挺不顾二酋（改作厉声）面叱勇其雷霆天地动色命轻鸿毛名高斗极燎原之火不变蓝璧滔天之溺砥柱独立死得其所震耀方册费枢为忠愍文集前序曰：事与身孰重曰：身重身与义孰重曰：义重义者身之用也。夫人谁不爱其身也。有义在焉则身有所不足爱也。孟子曰：生我所欲也。义亦我所欲也。二者不可得兼舍生而取义者也。故君子必权其重者况以其任危疑之难白刃鼎镬曾何足以动吾心乎！予每念靖康之变而得死义之臣曰：吏部侍郎李某者盖未尝不壮其弃生赴义之大节而继以流涕太息也。方海东之夷（此四字改作金人）再薄京城朝廷百官共难同事者非无其人也。公独以身当不测之虏（改作难）拆齿烂唇而骂贼（改作敌）之口殊不少屈国人皆以忠臣无助为恨呜呼公亦知所轻重哉！当时或有助公一吐忠愤则天下事亦不至此烈也。子路死于卫孔子为之复醢公之一死宗庙社稷天地鬼神实临之君子亦必有以处之矣。生意凛然足以激忠义之气而偷生避难者亦将羞死于地下其何以免天下后世之公议乎！予为秭归始得公遗文而观之盖有味其言也。。虽然公名在太常忠节义。
概天下共知之初不待文而传然刚烈敢为之气表见于文字间者予窃有仰焉故序公之文而出公节义之大，庶几何以纠偷近苟简之俗九原莫作予重有所叹云：公濬州人字清卿初名某靖康元年赐今名出使今上即位优诏赠恤有加谥曰：忠愍世系爵里国史具之。
孤浚淳跋曰：靖康祸变逆虏（改作敌骑）长驱豺狼摇毒猛不可当所在望风土崩瓦解钦宗皇帝擢先于庶官两持使者节入粘罕（改作尼堪）军誓欲捐躯以济艰难青城之死素定于胸中非一时不得巳而为之者于戏人谁不死先公之死酷矣。颐巳解舌巳断犹奋骂吐血终至于身首异处当此之时天地为之变色日月为之无光战士为之嗟惋虏酋（改作敌人）为之羞畏（改作叹惜）先公巳死适我大父母皆暮年故事迹中略其所以死重贻二老人之深忧也。独秭归费守枢为先公文集序今锓木于蜀中能不没其实得以取信至乾道中诸父沦亡因于秘收遗草中。又得其遗始尽书之本末浚淳惧岁月浸寻世不得而知之他日列诸朝以补史之阙文先公虽死谓之不死可也。孤浚淳泣血书。
中兴遗史及《别录》曰：若水初官为大名府元城县尉差出下乡止一山寺中有百姓病十馀日一夜梦金甲神人告之曰：来日有铁冠道士托汝寄书与李县尉可达之尔病即愈病人睡觉甚异之来日果有铁冠道士叩门赍书与病人曰：可将此书与李县尉说关大王有书上侍郎病人以书诣。若水投之具言梦中事及铁冠道士之语书题云：书上元城县尉李侍郎阅押。若水得书拆封看毕即焚之其事浸传家人扣之终不说遂作《诗》曰：金甲神人传好梦铁冠道士寄新书我与云：长各异代定知此事太荒虚后人或云：书中说围城中事一录曰：朝廷初选奉使大臣以公姓名闻上初见公名。若冰曰：若冰犹言弱兵也。兵不可弱遂赐名。若水。
副使节使王履事迹曰：王履字坦翁开封县人曾祖〈土禹〉故任西染院使阁门通事舍人累赠少师祖仲平故任宪团练使带御器械知潞州赠华州观察使父景琚故任皇城使知沣州赠武宁军承宣使公好学通经史年及冠游获乡荐不第乃于元祐二年从父皇城拜南郊恩霈补三班奉职元祐间上书力言朝政阙失贻怒当途论邪正尤甚遂褫官编置新州实。
预司马光党人之列今名在碑籍政和初复官省差充提举北京恩冀州黄河堤埽勾当公事任内累以功转成忠郎五年蒙高阳关路安抚都总管吴玠辟充本司准备勾当公事次年随府罢以功转忠训郎续于宣和二年内。又复上书极谏勒停久之至宣和六年叙复旧官国信使中散大夫秘书少监贾諲朝散郎试尚书户部侍郎虞栾荐公上殿对于当年六月内称旨差监西左藏库时方从义郎任满转修武郎靖康元年八月内宣召上殿准敕武翼大夫充大金山西军前和议副使秘书少监李。若水奉使大金山西军前当年九月至太原见粘罕（改作尼堪）议欲以租赋奉大金赎三镇地粘罕（改作尼堪）不从随大军复回于当年十一月十一日还京当月十四日公与李。若水被旨同王云：马识远再使军前日下出门行次中牟守河溃兵作过或传金人巳渡河左右甚骇众谋改路。若水疑未决公曰：守边防河诸隘将士望风逃避奉使。若。又如此朝廷何所赖以某处之惟有死耳。若水然之遂令曰：有回者行军法众遂定公沿路屡浼。若水奏朝廷乞严设备再次怀州界逢金人大金馆伴使萧庆刘思前来相见具言巳遣使入京请画河为界更不须议三镇事公随大军南来不胜其愤气疾作舆以还闰十一月三日到京城外粘罕（改作尼堪）召公与。若水饮曰：且得到使副门乡中了遂举觞以劝公等粘罕（改作尼堪）曰：奉使有劳宜劝以酒。若水叹曰：某等才薄识浅奉命议和不能为国家定大事罪固宜死酒不敢饮粘罕（改作尼堪）笑曰：前言戏之耳公曰：军国大事曷可为戏遂以酒杯掷于地粘罕（改作尼堪）大怒曰：事至如此尚敢如是公曰：杀人以挺与刃亦无异也。粘罕（改作尼堪）曰：一齐推去囚了公曰：平生读书忠孝事死尚不惜何惧囚也。因被囚于冲虚观粘罕（改作尼堪）攻城二十五日城陷粘罕（改作尼堪）次日遣公同。若水入城十二月四日公与。若水从驾出军前继复扈驾还京除公武胜军承宣使公辞上曰：卿尽忠佐国面折金贼（改作人）固宜重赏公曰：臣六世食禄方蒙陛下识擢身当朝廷多事之时惟愿以死报国家实不敢冒膺殊赏竟不拜命遂除相州观察使。又辞上不允正月初扈从驾再出军前遂为金人所留相继见害随行翰林司兵士郑福归来取衣物备言二月初六日读了金国诏书粘罕（改作尼堪）令萧太师刘尚书脱了龙衣是时郑福正随观察见抱定皇帝高声拦截令番人。
不得近前道我皇帝孝慈仁俭只为百万生灵屈身来此见你这伙贼不得无礼刘思使左右人擗开手被众番人打破头面领在一边郑福不敢向前粘罕（改作尼堪）即时令人押出观察共侍郎去后过了几日再唤去议事观察回来日夜号哭二十一日再唤观察去理会事甚多时临后只见观察共李侍郎高声骂詈出来言语学不得粘罕（改作尼堪）令人拥出去处置了观察回面向郑福你。若得回去时传语娘娘道我已为天偿债也。休苦烦恼左右押郑福不得向前去郑福不忍邮不知前面去被害处事继见监文思院门从侍郎张敏来说渠在军前正见公在郊台边被害时神色不动仰天长叹念歌一首只记临后两句道矫首向天兮天卒无言忠臣效死兮死亦何愆（旧校云：矫首向天兮四语乃李。若水歌诗见宋史本传此作王履疑误）闻之者莫不堕泪公里数年四十八岁有二男长曰：高中次曰：立中建炎元年五月内奉圣旨特赠保宁军节度使先是公与李。若水被害时斡离不（改作斡里雅布）见之叹曰：南朝。若人人得如此二子，岂有今日之事可谓靖康忠臣也。尚书左丞吕好问题公墓额曰：大宋忠臣节使王公之墓。
赐进士出身头品顶戴四川等处承宣布政使司布政使清苑许涵度校刊。
※卷八十二校勘记。
小注（。又得其遗始尽书之始误作使）宜懋赏以报功（以误作之）学植粹纯（误作纯粹）朕灼观之古昔（之字衍）上数遣公出城见粘罕。且求成（应作公等共出见粘罕。且误作再）及金帛妇女技艺益急（技艺一作势）稍以爽约质之（质应作责）以好语来谕公（来字衍）岂知臣子有忠义之节乎！（脱义字）而书公节义之大（书误作出）他日当列诸朝（脱当字）任宪州团练使（脱州字）乃于元祐二年（一作元符）黄河进司勾当公事（司误作埽）虞栾（一作虞奕）差监西左藏库作坊转从义郎（作坊误作时方脱转字）公沿路屡勉。若水奏朝廷（勉误作浼）平生读书学忠孝事（脱学字）。
