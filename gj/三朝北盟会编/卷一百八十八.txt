炎兴下帙八十八。
起绍兴八年十一月二十九日辛亥，尽十二月一。
日癸丑。
王庶再上乞罢和议劄子。
李光参知政事。
张守知洪州兼江西安抚制置大使。
刘一止起居郎。
刘一止绍兴二年为起居郎以宫祠去后除祠部员外郎赐奉祠俄除浙东提刑一止立朝议论剀切士论归之时上眷不衰八年九月召赴行在奏对称旨上喜除秘书少监未几复为起居郎制曰：自起居注行而著作之官遂分自时政记作而二史之职几废允惟贤哲昭示典型褚遂良知人臣之当官守规模远矣。魏謩不敢陷人主于非法论谏兼之我得其人可追二子勾龙如渊之词也。。
王庶不允辞免签书和议文字乞解机政。
王庶屡上劄子乞免签书和议文字上不许（遂乞）解枢密职事第一劄子曰：臣闻晋武帝之伐吴也。大臣张华等皆以为可贾充独以为不利吴平武帝赏华等并加充邑户八千唐宪宗之讨蔡也。宰相李逢吉等绵欲罢兵裴度独以为可伐及蔡平宪宗命度为相罢逢吉不用盖谋虑不审辄阻大计至其成功是可责也。乃并赏之此晋武之所以败事宪宗毅然能中兴也。臣不材偶承人乏备位枢机之地日者王伦再以和议出使臣常妄以为伦必不返议决不成今伦既归报是臣愚暗不达事理几败陛下事陛下虽以臣可赦臣亦何颜以见陛下见同僚见国人乎！伏望圣慈以晋武帝唐宪宗之得失为鉴许臣自免退伏田亩以为百执之戒臣无任祈天请命俯伏待罪之至贴黄兼臣齿发衰迟旧有负薪之疾近尝发动步履艰难侍立殿陛恐或颠隮不恭为甚乞解机政以便医药曷胜惶恐之至。
第二劄子臣比以议论迂疏违忤圣德加以衰迟多病尸素无补乞罢枢密府执事未蒙俞允尚有区区血诚不敢缄默坐视辄复倾例，庶几少尽平日忧国爱君之意臣闻自昔御戎（乞讨作边）虽时有不同大略惟和与战一言而巳方其猖獗（改作深入）也。不过乘吾衅隙包藏祸心（改作以肆攻取）以侥幸无厌（删此五字）方其柔服（改作引去）也。。又不过畏吾盛强摇尾稽颡（却避）偷安朝夕（删此四字）是则战之与和非彼能之皆系吾中（删此字）国之重轻尔故汉唐之君深明此理与之和必严其兵备与之战未守绝其和意所谓柔远能迩尽，于是矣。今乃天下遭逆虏荼毒（删此四字）虔刘者十过七八天子驻跸海隅南北屯兵险阻自固不敢渡淮窥长安其衰弱可谓极矣。陛下过自贬损屈辱称臣遣使进币项背相望或拘或囚嫚书恶声无所不至其困辱可谓至矣。兵家至论不过曰：知彼知已今彼如是之强我如此之弱虽三尺之童皆知之而王伦之来反谓和好已成尽还侵地验于古则不合审于今则无谓察其情则包藏不细观其势则踪谠可见独陛下断以不疑而行之此殆天意未欲悔祸致使陛下笃为孝思弗虑此奸谋（改作巧计）也。居试更为陛下陈之议和之说正缘此外讧内叛上下摧贰假我使命以安反侧幸少宁息远则不出一二革近或期月必别生事此姑不论。且以目前所损言之使人疲于奔命财赋竭于资送将士挫其勇锐民庶困于将迎岁月费于无益事势至此非特虏（改作敌）人一旦败盟无以支持。又恐诸将师老财匮有弗戢之灾祸可既乎！此臣所以朝夕仰天椎心而泣血也。臣前所谓朝廷自作不靖者正谓此尔。且虏（改作敌）知，岂不戒吴越之事乎！宁肯付我土地与我兵马使复不共戴天之雠也。臣不敢饰非以质前说。若复关陕则臣归骨有地宗族有相见之期松楸有展眉之日岂臣所不欲哉！第万万无此上误圣明下误生灵晏安酖毒必至噬脐矣。昔楚怀王惑于张仪之口卒为秦所拘使子孙流涕忍耻以事仇雠之国终至覆亡今王伦言语反复踪迹诡秘终恐养成厉阶滋蔓难图悔何可及愿陛下深念前事勉思令图不远而复尚可救药苟，或不然其患岂胜言哉！乞留圣贪宗社幸甚巾黄臣性资滞固所见止于如此不可镌凿苛留无益恐误国事乞早赐斥逐以为异议之戒臣不胜俯伏俟命之至第三劄子臣窃详王伦之归以为和好可成故地可复皇族可归上自一人下逮百执事皆喜色独臣愚间不达事机蚤夜以思揣度本末未见其可臣复有强聒之请别无他肠止知爱君和之与否臣不复论。且以自今虏（改作金）人利害言之讲和为上遣使次之用兵为下何以言之虏（改作金）人自破大辽及长驱中原几三十年矣。所得地土数倍汉唐所得珠玉子女莫知纪极地广而无法以经理财丰而恃势以相图。
又老师宿将死亡殆尽主幼权分有患失之虑此所以讲和为上也。虏（改作金）人灭（大辽）荡中原使信往来曾无虚日得志两国专用此道矧自废豫之后丑迹败露（删此四字）杌湟不安故重报使以安反侧兼可以察我虚实耗我之资粮离我之腹心怠我之兵势彼何惮而不为此所以遣使为次也。虏（改作金）人之兵内有牵制外多疑忌所用之人非。若昔日之勇锐所签之军非。若昔日之强悍前出后空尝有履巢之虞率众深入不无倒戈之患。又淮上荒墟地无所掠大江浩涉亦未可渡诸将兵势不同曩时此所以用兵为下也。今彼所行皆上策至为得计吾方信之不疑堕其计中惟恐不如所欲臣不敢效子胥出不祥之言杀身以立后世之名于国何益惟陛下深思之速断之无使后之视今亦犹今之视昔天下幸甚。
第四劄子曰：臣比以菲才叨重任累陈危恳仰渎圣聪过荷睿慈俯从所欲然至今未蒙处分臣之肝胆倾沥殆尽臣之踪迹巳见狼狈伏望圣慈矜怜衰惫使遂退休臣不胜激切俯伏俟命之至贴黄伏念臣四海一身万里无家。若非天地兼容父母垂念谁肯为臣怜者臣不胜皇恐殒越之至。
第五劄子臣比缘衰病力乞退休使旨屡临备宣德意诏辞继下益佩恩私再冒严诛仰干洪造伏念臣孤单寡与约结无奇滥处周行叨连帅职荷收还于远服俾待罪于枢庭坐筹决胜之罔功解难排纷而无策未委司败独赖圣知擢发数愆空惊白首抚膺增愧惟叹赤心顾兹福过以灾生实因力小而任重伏望皇帝陛下特垂渊听俯谅微诚逸以真祠置之散地俾愚忠之少愧庶衰疾之有瘳来日尚多敢惮捐躯之义馀生未泯犹思结草之忠臣不胜激切待罪之至。
第六劄子臣伏思大宋有天下垂二百年矣。祖宗功德重熙累洽虽汉唐未易可拟偶以崇观之后太平日久上倦万机委政宰辅奸人弄权横生边事夷狄（改作敌遂）因之不守巢穴（删此四字）虔刘两河板荡京阙凶焰酷烈痛不忍闻宗社几致中绝赖天道好还人思戴汉戎马之闲陛下出继大统天下翻然改图以谓丧君有君恃此不恐殆天意尔尔后匹马渡江扁舟航海以至苗刘之变艰难万端终无所伤天之相陛下可谓厚矣。今虽犹未能复两河取巩洛定山东降关右而大将星列官军云：屯比之前日可谓小康矣。。又。
据长江以自卫万全计也。。若不念父母之雠不思宗庙之耻不痛宫阙之辱不恤百姓之冤含糊容忍姑从谬悠不能终始以坠大业非特逆乱难以一二数也。也。伏望陛下反复前后鉴观天心勉思良图以冀善后非天下之福社稷之福也。非社稷之福陛下之福也。取进止。
再上劄子。
臣待罪阙庭一岁之久未守敢有千预朝政偶有短见义合上陈近因虏（改作金）使请和以喧舆论自非睿谟先定庙算佥谐则内患外忧未易可料钦惟威怀有道辅赞得人故足以销奸谋于未萌屈人兵于不战臣素昧世务岂复知兵和之与否非所敢与独闻逆虏（改作敌人）诡诈（删此二字）动辄请和口血未干随即背叛要我以难从之请加我以违约之辞兵兴而每堕其计是以群议汹汹民心少摇事机之微存亡所系惟觊陛下深戒前辙博采众情与中外知兵大臣谋长久保邦至计无专事于聘问而易逐于忠良广加询谋期以善后无以厚币甘言而易于心广无以成算巳定而重于改图使漆室之女无伤蔡之忧则社稷生灵蒙安泰之主臣以感寒暴下伏枕逾旬不能躬对天间以进忠悃狂瞽僭率干冒宸严无任战惧以俟斧钺。
十二月一日癸丑朔戒谕和诏。
朕以眇躬抚兹艰运越自初载痛二帝之蒙尘故于累年每卑辞而遣使不难屈已徒以为亲虽悉意以经营终未得其要领昨者惊传讳问恭请梓宫彼方以讲和而来此固当度宜而应朕念陵寝在远母兄未还伤宗族之流离哀军民之重困深惟所处务得厥中既朝虑而夕思。又广询而博访言或同异正在兼收事有众来固非创议枢密院编修官胡铨职在枢机之属分乖帘陛下仪遽上封章肆为凶悖初投匦而未出巳腾藁而四传首倡陵犯之风阴怀刦持之计傥诚心于为国但合输忠唯专意于取名故兹眩众闵其浅虑告尔多方勿惑胥动之浮言庶图长久之大计（旧校云：按郑刚中北山集载有谏止和议四疏。又有申救胡铨曾开以及劾施庭臣诸疏是编不采其一何耶）。
召韩肖胄刘岑赴行在。
孟庾知严州。
金人遗张迩古萧哲来许还河以南故地。
金人以张通古为诏谕江南使以萧哲为明威将军。
副之令与王伦偕来朝廷遣范同至境上接伴至是到馆通古以持金国诏而来许割三京河南地还梓宫及太后事是时上意与宰相秦桧巳定议而朝臣犹未佥谐道路之言皆不以为是通古要与人主抗礼。又欲上面拜金国之诏议仪未定故通古在馆多日未得引见。
曾开奏论张通古等。
奏劄曰：臣访闻虏（改作金）使在路语接伴范同云：本国主相及军前并无遣使之意江南令王伦来唤我伦百拜恳告不得巳而业不知有何事商量。又以排办顿次行有里数数怒濡滞出语不逊范同尝具因依申朝廷不知既闻此语尝有以答之乎！。又闻随行三节人从在路恣其出入并无检察有（改作其）下节女真（此二字改作者）常先半程肆意而行将至之日夜半押马过临平逮晓巳至江涨下节本名乃郦琼将官旁观者多识之此皆朝廷所当讥察不可忽者也。陛下初遣使本为迎奉梓宫王伦遂创生和议疑基偿可信故谕伦云：若金国果有欲和之意当自遣使来相议伦执陛下圣意遂致哀告求请虏（改作金）使得以借口谓本无来意困伦拜告而来陛下观此意，岂非盛气而陵我乎！臣窃闻王伦前此曰：日来所得虏（改作金）书巳有早遣使人以图休息之辞则今日虏（改作金）使，岂可谓我拜告而来自当谕馆伴官以此语折之也。虏（改作金）帅拒我礼物而不受书意责我以招降而使者自入我境巳有傲慢侵陵之语就馆后言语礼貌必无逊顺陛下坚前日之说察其情伪勿轻见之或止令执政与之商议最为得体仍乞宣谕执政同心协意深思审处预设应答之辞常使在我理直勿有一言之失使得起衅万一事有可议其于许与之际亦不当轻发善遣而徐议之可也。所有虏（改作金）使随行三节人从乞严行约束勿放出馆臣。又闻今日宰相执政各班留身奏事者三人，岂非所见不同难以共议乎！夫人臣当一体于国于小事尚不当有异况此大事乎！今乃人怀异志各立偏说既不于都堂会说择其可者行之。又不于榻前各以所见面折庭争取决而行陛下。又不以辅臣留身之言宣诊费于众上下蒙蔽惟恐人知，岂不误大事耶夫朝廷之事固有当密者如行军用闲巳成之谋一或漏泄为害非细今日之事特未定也。正当大询于国兼众志而用之，岂可但凭一市井驵侩之说而大臣不肯身任侍从不容。
与闻者乎！臣愿陛下以辅臣留身所论使事明赐宣谕以臣寮所谕使事悉赐降出使大臣集侍从两省官公共熟议取其是者断而行之无为含糊嗫嚅之论以招后悔先是曾开奏论和议利害不省开与秦桧论和议事不协开乞罢礼部侍郎遂以宝文阁待制宫观会张通古等到馆开闻其在途中言语不逊。且三节人皆横无以制之故具是奏。
赐进士出身头品顶戴四川等处承宣布政使司布政使清苑许涵度校刊。
※卷一百八十八校勘记。
齿发衰迈（迈误作迟）驾衰迈（迈误作迟）苟留无益（苟误作苟）皆有喜色（脱有字）故重报使人（脱人字）可以察我之虚实（脱之字）而易逐夫忠良（夫误作于）而忽于忠直（误作而易于心广）下节卜名（卜误作本）于国于小事（下于字衍）。
