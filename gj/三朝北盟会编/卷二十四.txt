政宣上帙二十四。
起宣和七年十二月十日丁未，尽十五日壬子。
十日丁未斡离不（改作斡里雅布）陷燕山府。
陷燕纪曰：十日金人立旗帜城上十二日斡离不（改作斡里雅布）邀蔡公已下当日于球场相见令东向拜传言曰：大金皇帝赦大朝官乃方议与斡离不（改作斡里雅布）相见之礼公曰：本朝之礼群臣见皇太子旅拜太子答拜金国与本朝讲好累年靖等视太阳能子犹本朝太子也。传言者曰：大学拜于阶上馀官拜于阶下太子答拜两拜而止明日斡离不（改作斡里雅布）蟾目（改作栋摩）国王王汭萧三宝石奴（改作三宝努）张愿恭来谓蔡公曰：二太子言今破燕得一贤官欲用之如何蔡公对曰：靖为天子守燕山巳坏了金人得靖安用之也。。又待将金国坏了耶愿恭曰：大学，岂不知百里奚愚于虞而智于秦乎！蔡公曰：百里奚愚于虞者以虞不用耳靖蒙天子擢用致位两府非不用也。今巳将燕山坏了所谓愚人也。金国得之安用汭等大笑。又曰：二太子言大学之身巳属金国会得否靖曰：靖之此身实属金国生之杀之皆在太子然靖之心却不属金国靖心在本朝岂太子所能制耶汭等亦笑巳而。又曰：太子果用靖惟有死尔汭等良久乃退十四日宣和门外蟾目（改作栋摩）国王令药师取吕颐浩李与权沈琯杜时亮陈杰以随军初斡离不（改革者作斡里雅布）与刘彦宗蟾目（改作栋摩）国王议欲取蔡公随军已而谓彼难商量遂巳十五日斡离不（改作斡里雅布）大军南向是时泾州守郁中正为金人所囚景州守吴震由海道而遁蓟州守高公斡昉曾评率牙队兵南奔檀州守徐杰倅黄文相继亦遁顺州守林良肱倅路扩趋燕山涿州守葛逢于此先遁易州守黄烈坠城折其左足。又折其右足而死初燕人本无思汉心乃和诜侯益唱之童贯蔡攸辈和之朝廷既以为然遂遣马扩王环由海道通金人金人攻契丹连年用兵及并契丹以燕山府遗我皆童贯之始谋也。由是金人轻中国谓有德于我故觖望焉遂致燕山之祸云：余尝思之失燕人之心者三致燕（改作硌金）人之寇（改作爨）者三童贯谭稹首恶沈琯次之王安中詹度。又次之何谓失燕人之心者三一换官二授田三盐法换官失士心授田失百姓心盐法并失士人百姓心换官者初自燕山之朝廷。又自朝廷之燕山复自燕山之太原宣抚司困苦于道路者相继。
也。官司人吏。又沮格之累年不能结绝此曹怨望往往遁归平州将京师事体中国虚实一一报之刘彦宗彦宗遂教金人有窥中国意授田之事内则屋业外则土田悉给常胜军而燕山土著洎平州遁还之人悉无居止无生业而常胜军所至豪横四邻不能安居此燕民之尤怨者盐法旧虏中（二字改作时）每贯四百文得盐一百二十斤提举官都不念新附之民贪功生事每斤至二百五十文足或二百八十文足仍引其亲旧密借官引令兴贩牟利上下通同如黄友张遐举莫模（阙）伾陈念四之徒数十人于新仓洺沽河间络绎成市是数人者皆本空手而来致此丰富有至钜万者伾等赌博敢将通货场钱一二千缗出采和合燕人以为口实余尝亲见此曹自相诋诮谓官有缗三十万堕燕中是时（阙）司刁柄易倅黄演皆同之何谓致（改作硌）金人之寇（改作爨）者三一张瑴二燕中户口三岁币张瑴之事启于詹度而成于王安中金人已破平州获上皇所赐张瑴御笔手诏曰：呈当与汝灭（改作图）女真洎得燕乃于药师处取所赐御诏对之纸札一同此金人所以怨讟（删此字）也。初宣和四年春金人既拥燕中户口过平州瑴邀其归大败之获金国宰相四人杀之户口悉遣还燕山后金人决欲得之而不能听所以至是也。（元约土地归中国户口归金国）岁币银绢较之馈遗契丹者幅尺色额不逮远甚彼固汉儿盖有收异日契丹所得金帛者是所以不可欺也。余去秋尝被旨差接伴金国告庆使李用和王永福等至韩城取所与岁币验之诚为纰薄。又银亦低次遂具此意并币五端银五笏达之蔡公遂闻之朝廷已而得旨莫州置勘焉于后三数月间小使往来者何啻数十人金人之为词者大率不过此三事而已安中方。且奏嘉禾生甘露降庆云：见视童贯谭稹怖畏震恐心知其非口不敢言遂缄默养成大患也。盖金人性本贪婪每（删人性至此六字）使人（下添每字）自京师回必夸其盛丽华侈北贼垂涎（删此四字改作以此）决意（下添南字）来犯期在攘取（删此五字）况刘彦宗辈皆汉人各衔中国搆金人破契丹之怨遂教其猖獗如（删此四字改作之至）此。又入燕士大夫为买珠玉锦买等物相高低至十数倍一日金字牌来令置玫瑰一百斤岁以为例此唯一僧善造僧曰：往日天祚于春水秋山外以此扰民今。又如此金人已得燕则盐法尽仍旧常胜军屋业田土尽给前主燕人归心焉此谭稹沈琯之徙所以误朝廷不下童蔡也。。
《北征纪实》曰：宣和末金人谋入寇（改作举兵）药师亦点集常胜军贯既在太原惟仗药师谓必能与之抗不足忧也。故内地略无防御亦屡有人告变。又沿边巡检杨雍者得其通金人书缴上之皆不省及斡离不（改作斡里雅布）以兵入药师亦出师未战而张令徽先降（先是药师以场面降朝廷宠异之药师至自以为功因忌令徽每抑之同于彪官而已兼之二帅亦以首降药师也。故不甚礼令徽令徽由是怏怏及凯还。又留令徽备燕而以药师策其后亦知令徽之负气不平始加之承宣使分蓟景俾领之终不得其心矣。故金人来而先降）药师因亦降遽回燕山囚蔡靖等迎金人投拜是以中国束手无措初靖揣药师与常胜军之情故常劝以忠义及知金人点集将寒盟屡奏皆不报靖无如之何故因其出师乃饯于野对其大军设案望阙焚香拜舞始语药师曰：对诸军在此今日之事相公，岂可负赵皇之恩耶愿勉旃药师亦领略之然无益矣。。
沈琯南归录曰：宣和七年十一月臣以经制平货职事至河间府二十七日据燕山府盐场官申金人拥重兵压坏盐场臣即时发骑北去十二月二日出涿州见知州葛逢言金人已破檀州或劝之还次日行三十馀里逢传宣内侍张克愈于千马铺言金人。又破蓟州执接伴使及官吏其锋不可当去必被执再三强拉臣回臣与之食而告之曰：某忝预一路使者之列岂亦可闻难而回义当以死守定遂行四日至燕山府见蔡靖吕颐浩李与权梁竞议修城壁分布官兵同为守御之备七日郭药师张令徽刘舜仁领兵于白河东日午有人驰报令徽先归在东门之上臣与靖等登南城望之见兵马向西驰去靖率监司议事于南门内内有人建言欲拥取敢战二千人开城门而遁靖曰：此事。且须熟议独臣以为不可靖曰：试与家中商议先遣骨肉南归颐浩与竞取家属在南门欲去靖与臣同归衙闻靖告其妻兄许采及其子松年今日众人欲宵遁如何采与松年俱曰：不可臣直入靖室采与松年在侧大声告之以大学为守臣，岂可听众人之语幸坚守不去之说大学以为然少顷使臣报漕司吏卒约一二百人直叩南门欲出靖亟令使臣持刃止之曰：敢有纷挐而出者斩之久而方定是夜臣宿于靖之学院八日早靖率监司见药师说言昨日之战药师以骑兵大败之追逐三十里金人走至申未间回视步军不战为己败也。遂驰归后闻乃是令徽不战先退步军随之为金国太子。
所追直至潞县太子见其军不继亦向东而遁（改作去）今。且收拾军兵入城以俟至城下出兵尽死一战，或不胜则拥兵而南以俟救兵之至令徽曰：大朝有兵来乎！或对曰：必无。又曰：粮可运乎！或对曰：不能至颐浩曰：师败退兵古亦有之不。若至雄州以图后举令徽曰：常胜家属近十万口在燕城如何得出。若率之去是速其乱药师舜仁皆以为然药师曰：大学既以死守药师是帅臣亦当以死报赵皇其馀监司要去者自去，或欲告药师乞常胜军百人护其家以出药师曰：常胜军不可遣靖曰：当以死守诸公何如臣告以某闻难以来义不独去惟有一死某与大学同之遂同归府视众人犹欲遁靖与臣皆曰：若监司帅臣皆遁常胜军以此为辞而叛必有赤族之事臣。又曰：走有生之道而未必不死守有死之道而未必不生与权戏臣曰：谨对臣。又曰：某虽孤寒今族中食禄者尚十四五人。若一身死于此则众族可以仕如，或不然则全家不可复仕宦矣。。若出城之后为金人所杀或常胜军执之回时其辱。又愈甚众皆无语靖大然之曰：靖今日得入忠义传公胆大将身而来不畏死亦当附吾传矣。午后药师遣人请议事靖等至药师居才相见药师言令徽初无战意于金人巳败走出界矣。令徽作降表盗用印使人追之乃回旦夕再至大学不得巳莫。且降否靖曰：以死报君是，岂可为乃取佩刀欲自刺药师与军官赵鹤寿等急捉其肘众军官分散拽定颐浩欲出外药师曰：不须如是共闭于药师宅内九日晚传金国太子至城药师率官属远迓之回言太子有令南朝官并不杀令出城降靖言既就拘执何必更降见时用何礼数。若少有屈辱必死靖告药师靖。若死举家骨肉告相公缢死一坑埋之并戒子松年以不屈众祷药师免见太子药师言必要相见至十一日遣使人萧三宝奴（改作三宝努）王汭张愿恭来见靖及诸监司云：太子传语切不要惊恐今日之事盖缘南朝失信语及张瑴并纳叛人岁币事其间有指斤太上皇之语非所忍言靖答之以赵皇尧舜之君为群下所误王汭云：御笔所在靖曰：安知非诈耶愿恭曰：既为尧舜之君何故不知人靖曰：知人尧舜以为难臣从而助之曰：尧舜尚用四凶至于罪恶显著方同天下诛之此虽尧舜犹以知人为难也。王汭曰：大学南朝之贤臣行将大用靖曰：使南朝之臣各尽臣节乃太子之赐使靖等尽臣节亦。
所以劝金国之臣也。愿恭曰：大金入燕得大贤人而不能用，岂不见笑于天下要当相随入汴次言及赵延寿留守之事意以此动靖靖曰：如靖不能守燕正可谓大愚矣。安可用愿恭曰：百里奚愚于虞而智于秦大学，岂不知乎！靖曰：百里奚愚于虞不用故也。靖一书生蒙赵皇帝不次擢用致位宰执而不能守一路，岂非大愚哉！愿恭无以答遂退十二日使人来请靖与监司出南门外先议相见之礼云：须望阙拜靖曰：两朝结为弟兄使靖等奉使以往亦当拜望阙之拜所不敢辞南朝执政见太子对拜百官皆列拜而太子答拜使人先往与蟾目（改作栋摩）国王议国王先请靖相见云：恐见太子不拜成烦恼往见国王闻论事甚详不得而知靖出药师曰：大学与监司拜于厅上众官拜于阶下靖犹未肯吕颐浩（曰：昔）广平王拜回纥于马首请至东都如约有此故事靖曰：若太子肯议讲和靖亦不惜两拜遂出见靖居前监司次之众官在后望东北四拜传金国皇太子令放罪。又两拜讫请靖与监司升阶众官皆立阶下导者令跪靖及监司不跪久之太子云：且休呼靖使前不知问何事既退使王汭来传语靖云：讲和事将取文字来十四日国王来请靖及众官至府及南门外令靖竞留燕山差官官押颐浩与权及盐茶司勾当官社时亮从政郎监税陈杰五人同行云：前路要使唤或得州府留用馀官并依放逐便令臣等归少待与靖告别某云：自到燕山三年不谓与人如此相别前路使之招诱州军或留以为用乃琯死所但尽死节守燕终始不忘者惟大学与琯大学他日得见主上当与某明之。若某先得见亦然是晚出门行三四日将臣等分在诸营颐浩国王营与权太子营臣留守营时亮等都统营。
《北征纪实》曰：金人既得虏（改作契丹）地因分两道燕山之东平营一带斡离不（改作斡里雅布）主之云：中之地西北则粘罕（改作尼堪）主之既欲犯（改作寒）盟自秋徂春探报甚密中外多不知也。蔡靖密奏凡一百七十馀章至言朝廷。若不以为实则乞赐重行编置然终不报彼中点集药师亦点集金人之贺天宁节人使还送伴官奏云：（不得其人亦误国迎合者）药师点集威声甚振乡兵在道者皆全副披带跃马而行逼大金使人众辎车乡兵于马上以枪直取其羊贮揭之而去金人莫敢较。又有乡兵遇人使者径自前大金行人便为之恐悚敛马避。
道，于是愈益谓强敌之畏我而药师之可倚也。是年十一月冬祀礼毕至尊才下坛而犯界密报至十二月初欲恭谢而大兵入界报。又叠至皆秘之亦无他但曰：恐坏却恭谢其实惧内外观听尔宰相实不知也。凡五日报益急二丞相（白时中李邦彦）因共请奏闻燕山有急报至乞降付外议之十二月九日也。恭谢以是日而后毕此报一出人情浸巳惶惑矣。然二相执政共匿之则。又七日久但见都堂聚议每抵暮而归人颇疑焉及十六日外但见都堂聚议每抵暮而归人颇疑焉及十六日报童贯自太原遽回，于是中外泮然知为北方事作矣。。又二十有四日巳时报郭药师降金人群小恶人闻知匿之但曰：药师被围方议降旨除药师永清军节度使燕王张令徽郡王割燕地与之使世守亦为无及矣。。
秀水间居录曰：燕山初为金人所侵契丹金吾将军郭药师率万众来附即授承宣使未几残虏号（删此三字）四军大王者遣人招之药师不从表上其事四军以兵来药师。又击败之遂加节钺专付兵柄三四年间所领常胜军等至十万皆给家口食河北诸郡收市牛马殆尽至四万馀骑朝廷竭力应副自京师漕粟泛大河转海口以给之内地所遣戍兵初亦数万人衣粮既为常胜所先（改作占）皆饥寒失所或逃或死不能久驻，于是药师一军独擅边柄药师本凶狡叛归虽久不改左衽（删叛归至此八字）日肆暴横渐露逆节议者谓必复叛去不可独任惟燕师王安中副帅蔡靖监司吕颐浩沈琯黄翼等蔽匿之有张令徽者亦契丹将旧官药师之上至是反为副居常怏怏不平言行乖恶药师亦惮之宣和七年秋安中召还无所论奏但荐令徽遂除节度使至冬金人寇（改作入）边药师率兵去燕城七十里与令徽分军以御之既接战药师犹与之驰逐令徽则仆旗灭鼓望阵而降大军遂溃药师驰还尽执群僚并劫其家以降金人与之合从犯阙（删金人字此八字）。
金虏（删此二字）节要曰：斡离不（改作斡里雅布）寇（改作至）燕山之境其松亭关韩城镇符家口石门镇野狐关古北口把隘官军望风而溃檀顺景蓟闻贼（删此字）声皆溃叛药师出常胜军屯于燕山之东白河以待贼（删此字）金人既至战不利药师以燕山降贼（删此字）涿易继叛女真本知禽兽不顾生死久处穷荒之地乍入富庶之域为利所诱所向争先初非有拓地开国之志但欲残杀以报宿怨虏掠以慰私心而巳无何适当辽主失。
驭国人离怨无事之日不亲兵革往往遇贼望风而溃及好乱之徒相率而归由是贼势愈张祸心愈生（删女真至此一百零二字）阿骨打（改作阿固达）弄（改作起）兵之始成败未保惟恐失人苟有归者莫不待之如亲用之不疑乐则同处苦则先登攻守之计进退之理人人可得而陈之故利之至小害之至微无不闻焉倡其作乱之策（删此五字改作率众以降）者恣其虏（改革者作俘）掠不夺其所得故贪婪轻生之徒闻风四起多杀守将据郡邑胁军伍以应贼（删此字）以至渤海酋长（删此二字）大挞不也。（改作大托卜嘉）高永昌契丹副都统耶律章奴（改作章努）耶律余睹（改作伊都）亦率众而归之，于是贼势（删此二字）如大厦已仆洪流已决莫能御焉先是辽主天祚数起燕云：之人辽水长春等路讨贼（改作伐）自累战败多为金人虏之（删此三字改作俘）不得西归乡里及金人于宣和五年驱燕山士庶多有归中京辽水者云：我与中国约同取燕云：中国得其地我得其人故被虏失业之人皆归怨于朝廷及金人已立汉儿刘彦宗时立爱为伪（删此字）相二人皆燕人也。以坟垅田园亲戚之故愈劝贼（删此字）入寇（改作燕）契丹旧臣降金人者如余睹（改作伊都）谛里（改作迪里）特离不（改作特烈布）犒里铎刺（卢达反犒里铎刺改作浩里道拉删注三字）乙信（改作伊逊）毛特可（改作穆特赫）阿鲁（改作阿噜）三宝奴（改作三宝努）九哥（改作玖格）马五（改作马武）耶律晖萧庆王瑴杨天吉萧廷珪之徒巳得用事。又云：二太子之妻余辇（改作苏尼）公主乃辽主天祚之女粘罕（改作尼堪）之妻乃辽主天祚元妃各因间可入内外劝贼（改作之）南寇（改作侵）阴报朝廷助兵攻辽之隙仍四来番汉乌合之众蚁聚蜂起纷纭杂沓猖獗之气正锐犬马之力未疲虏掠之路方起贪婪之心未厌上下讠匈讠匈尝欲入寇是时贼方以聚众为急知附己者本非义合诚为虏劫。若遽止之必生变乱（删仍四至此七十八字）。又燕云：陷贼（改作迁徙）之人皆欲乘之西归乡里贼知（删此二字）势不可遏故陷贼之人驱率犬羊（删故陷至此九字）假（改作乃）以平州张瑴为名叛盟入寇（改作举兵深入）时药师所统常胜军复多辽水之人亦欲因贼（改作此）归乡里故金人之入寇（此二字改作来）也。长驱乘胜负忿之徒（删此四字）乘（改作因）契丹报怨之势燕云：陷贼（删此二字）之人奋力以谋西归药师常胜之军因之欲图东去当是之时燕山之失其理必矣。。
又曰：阿骨打（改作阿固达）既死（改作殂）粘罕（改作尼堪）专于（删此字）军事乃遣女真万户嗢敦（改作温都）郎君蒲卢虎（改作富勒呼）赛里（改作萨里）郎君契丹都统马五（改作马武）事寇（改作侵）居庸。
关以应之虑居庸关难取遂分兵由紫荆口金坡关入寇（此二字改作侵）易州即出奇取凤山治皇太妃岭道以寇（改作至）昌平县则反顾居庸矣。，于是居庸亦溃彼贼（删此二字）遂入居庸初药师之备金人也。严于东北而弛于西何哉！盖束北乃金人来路也。燕山之东以韩城镇为界东北以符家口为界韩城符家去燕山皆四百馀里斡离不（改作斡里雅布）既寇（改作至）东北探骑溃军络绎而来燕山得预闻之故药师出常胜军屯于燕山之东白河以待贼（删此字）西则居庸关为绝边去燕无百里之远但闭关而已更无他备不意贼（删此字）西取居庸一夕寇（改作薄）城故预无警报而弛备焉设。若白河之战药师苟能全胜追贼（改作逐）而东则西亦为粘罕（改作尼堪）乘虚矣。况战复不利何以御之。
斡离不（改作斡里雅布）既得燕山与粘罕（改作尼堪）分东西两路以入寇（删此字）。
节要曰：东路之军斡离不（改作斡里雅布）主之西路之军粘罕（改作尼堪）主之虏（改作金）人呼作东军西军东路斡离不（改作斡里雅布）建区密院于燕山以刘彦宗主院事西路粘罕（改作尼堪）建枢密院于云：中以王时庆主院事虏（删此字）呼东朝廷西朝廷。
十五日壬子斡离不（改作斡里雅布）自燕山举兵南寇（删此二字）令郭药师将千骑为先锋。
金人初疑药师止令带一千骑为乡导药师辞以兵少不肯行。又益以千骑令云：所过州县不得擅行诛戮药师暗自带数百骑以行。
赐进士出身头品顶戴四川等处承宣布政使司布政使清苑许涵度校刊。
※卷二十四校勘记。
及并契丹以燕山府遗我（并一作败）庆云：见视（视字衍）往见国王闻论事甚详不得而知（此系小注误作正文）。又有乡兵遇金使者（金误作人）亦欲因贼东归乡里（脱东字）长驱久胜贪忿之徒（长字衍久误作乘）时立爱（误作王时庆）。
