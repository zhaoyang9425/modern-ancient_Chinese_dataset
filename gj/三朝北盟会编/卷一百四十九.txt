炎兴下帙四十九。
起绍兴元年十月三日丙寅，尽十二月二十七日庚寅。
刘一止论时政。
刘一止字行简湖州归安人宣和三年第进士为越州州学教授知州翟汝文推重其为人建炎中避地姚江傅崧卿来摄郡政一止劝崧卿起义以赴国家之难至则称刘琨祖逖同寝之事语甚激烈崧卿感慨流涕会参政李丙得祠过郡见一止留语终日密荐一止人物议论宜在朝廷不使一止知也。绍兴元年召试馆职因对策极言当世之故（旧校云：此策及下三疏俱见茹溪集）。且曰：一塌胡涂下事不克济者患在不为不患其难圣人不畏多难以因难而图事尔昔吴王夫差既胜齐而子胥以为忧（曰：是）未几果灭于越吴人侵楚入吨楚人大惧而令尹子西独喜曰：乃今可为矣。而楚以不亡是祸福倚伏果不可不为也。如其不为而以天命自回人事自正敌国自屈盗贼自平有此理哉！上览之称善。且谕近臣刘一止所对剀切知治道欲骤抉用而执政者不怿乃除秘书省校书郎。
至是除监察御史上疏论君子小人用否之辨以谓天下之治众君子成之不足一小人败之有馀君子虽众道则孤小人虽寡势易蔓。且引易五阳决以一阴其卦为夬而系辞则曰：君子道忧也。夫以五君子决一小人不曰：道长而曰：道忧盖上下交而志同如泰之时然后小人之道不行。若徒能使之忧则将图之而无不至矣。。又朝廷行事无一定之议。又上疏曰：陛下悯宿蠹未除念颓纲不振政烦民困用广财殚置司讲究德至渥也。凛未闻有所施行恐以疑似之说欺陛下曰：如此将失人心矣。夫所谓失人心者刑政之虐赋役之多则失百姓之心好恶不公赏罚不明则失士君子之心。若无则（刘此二字）所失者（下添特字）小人之心耳失小人之心（删此五字）而得百姓士君子之心（下添。又字）何病焉愿审其利害当罢行者断自圣衷勿贰勿疑则事之萎靡不振者举矣。上览奏嘉纳是时庶事草创百司法令不全类以人吏省记便为与夺其弊为甚一止上言臣愚不肖蒙恩误擢寘台察之司伏见尚书六曹下逮百司凡所用法令初无画一之论类以人吏省记便为与夺盖法令具在奸吏犹得舞之今乃一切听其省记故欺弊何所不有欲与则陈与例欲夺则陈夺例或与或夺在其牙颊其患可胜言哉！陛下圣明灼见此弊当降处分令左右司郎官以其省记之文刊定颁行然左右司听事号为最烦窃恐于此不能专一无由得速成臣愚伏望圣慈时降睿旨改送详定一司敕令立限刊定镂板颁降内吏部条法最为急务乞责近限先次施行，庶几杜绝奸吏弄法受赃之弊天下幸甚上纳之。
李回为江西安抚大使兼知洪州。
李因为参知政事吕颐浩为宰相深不喜之遂出回知严州。又知洪州为江西安抚大使。
辛道宗浙东路兵马副总管计置台温明州防遏事。
王世冲寇庐州镇抚使王亨以计破之。
伪齐刘豫遣其党王世冲以番汉（删此二字）兵冠庐州镇抚使王亨以计诱世冲至皆斩之大败其众。
贼使王亨以计诱世冲至皆斩之大败其众。
贼兵丁顺攻濠州。
丁顺园濠州攻击两月不退张德寇宏遣人闲道诣宣抚司告急宣抚司遣统制官郦琼率本部兵攻横山涧琼遣人招五才不从琼进兵欲攻才才急乃遣人招顺归寨顺将退去而谋曰：城久受围民困可知矣。我一旦退去彼必欣然出城我设含有以待之乘。
其仓卒可夺门而入，于是顺使众呼于城下曰：不攻汝城矣。来旦我归矣。城守者不信顺领先以轻捷数百人伏于莽中未晓焚其寨烟火亘天缁重悉发喧呼而行城中皆以为顺果退去少顷州人乃出城至其寨地灭烟火以拾遗久顺率（众而）出州人乱相奔践多为顺所杀顺乘势寇城城中出劲弓以御之相拒于吊桥未几城上嚣乱不知所为宏先止其嚣乱然后激使军民尽力票贼相持一饷闲彼我皆疲贼乃稍退时出战者无不被重伤而归由是顺以城不可拔而退去顺在城下两月城外坟墓尽遭发掘民望之皆恸哭城西七八里有宰相王翼公钦。若之墓顺遣人发之凡玉瓶玉杯之属不可胜计秋取而去是时官军与贼皆乏箭贼取城外墓中棺椁为前簳弃露其尸骸而城中之殡有敢匿者斩凡入城与浮殡者尽移尸骸于床第闲以棺木纳官一应沙木板及桶器之类取之悉尽由是存者亡者绵遭其害矣。。
马友及曹成战于潭州曹成兵败退。
曹成李宏在济阳县有不相下之心遂至相并而宏往潭州归马友友合宏屯于湘阴县成亦移军攸县故友与成用兵相攻成不胜而退去。
两浙东路兵马副总管杨可辅上书尽言时班辞旨切直罢之。
十九日壬午金人寇（改作攻）凤翔府宝鸡县。
二十日癸未金人寇（改作至）和尚原吴玠遣弟璘雷仲友及金人战败之追至玉女汝擒羊歌孛堇（改作英格贝苔）等二十馀人（旧校云：时兀术仅以身免）。
权濠州张德牒请寇宏权知濠州。
丁顺围濠州两月既退德自以守城在寇宏之下遂欲以州印与宏左右曰：不可德曰：我始告急于宏宏率众来解遂能退贼使一城无虞在我之礼当以印与之彼感我之意必不留印。且不损于实而有辞逊之名有何不可左右曰：我为主彼为客客主之势不可相敌今一旦以州权畀之则彼之势盛我之势弱矣。德不听左右曰：公其悔哉！德遂牒州印与宏宏不辞而受之德怏怏不得意始自悔恨焉后朝廷授宏以敦武郎知军州事乃以真命知州初李玠权州宏尝寇城下玠出兵与战用便宜借官以赏战士凡借官文帖皆曰：群盗寇宏接战有功至有累借至正副使者。且不下数百员至是人皆居之宏微知其意悉以他功易之而借官仍旧，于是人皆稍安。
二十二日乙亥王德斋黄榜招降邵青不从。
先是邵青攻泰州不克会镇江府刘光世遣人招之青受其招安即以舟船尽行至镇江不住而过遇海船即夺之径入海中驻于崇门镇朝廷遣王德讨之德驻于青龙镇青率兵往崇门镇而隔泥港先遣人铺板布钉籖官军不知争途而过多死偏差泥中官军遂回青语德曰：太尉后隔潮水我。若以数百人掉数舟挖于津要则太尉粮食不通而自毙矣。然，岂可挖人于险哉！太尉可速归也。德曰：郡统制你是好汉盍归朝廷乎！青曰：诺然军中不能不犯国之法太尉可乞降黄榜以安众心应以前罪犯一切不问则与太尉同归德许之折箭为誓德具申朝廷乞降黄榜朝廷从之乙亥德遣使臣二人斋黄榜至崇门镇榜文大概言据王德申称掩杀水贼邵青其势困挖不忍广杀乞降榜招降青见之大怒不纳而单德忠之谋行矣。。
郡青受招安。
初邵青以舟船入海也。其妻嘱之曰：你，岂不记作贼事发禁在狱中我剪头发与你送饭时今既如此乃欲负朝廷耶青既不受黄榜之招其次军德忠知将士皆有归朝廷意。且谓不杀阎在必不肯受招安会诸将晨谒青方围坐以待闲德忠起身欠伸即掣刀杀在于坐众皆惊德忠曰：今邵统制欲归朝廷唯阎在不从今杀之敢有不归朝廷者依此众默然或报邵青青使其妻出船见诸将曰：统制偶然伤风不安不知何故如是德忠具言阎在凶很失将士之心恐乱军政请统制出相见议事青乃挥涕而出曰：单统制恐要印当好好分付不须如此德忠乃契泥以自明然后开论道理具说不可负违朝廷宜纳兵以赎罪累敷言青从之德中即命倒旗松通款状于官军遂愿受招安。
二十四日丁丑张俊加太尉。
刘豫置招受司于泗州。
吴敏为湖南二广宣抚使。
吴敏宣抚三路置司桂林时马扩避地在融州野衣竹杖日吟钓于仙溪之上敏即起马为宣抚司都统制兼参议官。又以其故人范直方为参谋。
李允文伏诛（旧校云：宋史十月丁卯以李允文恣睢专杀赐死大理狱）。
神武中军统制辛永宗罢。
郭伟为淮西宣抚使。
以翟兴军为忠护军。
自京城失守中原散乱逆臣刘豫凭恃虏（改作金）势窃据河南距伪境不数百里官军无日不与之交锋河南一境东连郑圃西接关陕北临大河皆已从伪唯翟与固守一方三面邻敌孤军无授粮饷不继敌人窥伺日急兴贼俱生每开论将士以祸福永坚一节与贼抗士卒莫不奋励由是臣僚上言曰：河南为国之西宅陵寝所在山川葱郁祖宗神灵所依兼形势控挖河阳襟带川陕西俯淮汉为王室夹辅天下之势于此为重翟兴于危迫仅存之地万死一生招集体散亡激以忠义均有无同辛苦统率将士阄节用命保护陵寝捍御边陲迎敌护捷摧破凶贼劝农耕桑粗立基本虽上至武功大夫下至义兵一例俱支粮二升至春时。又时艰食多是无支宁忽死不敢浸亡臣欲望陛下少加恩恤特赐宠锡军名以示乃心朝廷则河外之人亦必知国家眷愿不忘之意遂以忠护军为名。
十一月四日丁酉辛永权马军副都指挥使权主管马军司公事。
侍御史沈与求再言辛永宗之罪其章不行而有是除。
巨师古为神武后军统制兼权神武中军统制。
二十五日戊午孟瘦为江西荆湖福建路官宣抚使韩世忠为江西荆湖福建路宣抚副使。
曹成马友刘忠千百万湖南范汝为乱建州福建路制置使辛企宗不能制乃除孟瘦宣抚使韩世忠副使命世忠提兵讨之。
二十六日已未辛永宗权江西拴马副总管。
王彦斩提举一行事务赵横及中军统领门璋。
王彦既败李忠也。凯歌回金州大赏战士待赵横如初终不言丰里之败时与兵将会饭语话如平常横亦不疑至是忽往教场点兵会兵官具酒饮至四行叱横起使数其丰里不援之罪命杖之百而勇士已捽捉执缚矣。横曰：受杖何至缚邪彦曰：尔之顾诸将曰：敢有起身告赵横者与赵横偕死诸将皆不敢动彦数之曰：丰里之战吾屡麾使汝援之汝不援何也。横曰：与贾宁之争气耳彦问其故横曰：镇抚唯用提辖官贾宁及战乃用赵横乎！彦以其罪遂斩之。又叱门璋下堦数之如前璋曰：璋为偏将有统制赵横在不得自由彦曰：见危不救安用将为何有统。
制之命并斩之再饮数杯而归。
张琪伏诛。
张琪为靳赛所擒槛送行在伏诛。
权邦彦兵部尚书。
二十七日庚申同知枢密院富直柔罢。
上初欲相吕颐浩也。富直柔与右事谏韩璜枢密副都承旨辛道宗神武中军统制辛永宗尚书省提点李爰等每见上多谮短颐浩及颐浩拜相侍御史沉与求言其结为朋党沮害颐浩入朝事直柔罢永宗已授江西路总管爰除名勒停璜远小监当。
二十九日壬戌曹成陷安仁县执湖南安抚使向子諲曹成侵安仁县入其郛大肆杀掠是时湖南安抚使向子諲退在安仁为成所拘于军中遂入道州。
十二月诏百辟卿士各举所知。
诏曰：朕之不德宗福播迁方仰瞻于昊天思雪神人之大耻不有济济多士寘我周行则不能也。。且已虽贤不。若荐贤之为愈故孟轲曰：一薜居州独如宋王何近得陈襄荐章起司马光而下三十三人德行言语政事文学皆所具备审如所荐斯为盛矣。后世瞻之仰之以襄为何如人耶今宣示百辟卿士可各举尔所知一应内外侍从须得举三人以上在外令三省镂板行下诸监司郡国备录申牒诸寄居限到五日具名同罪保举缴连以闻举得其人当受上赏其，或不当宜坐谬举之罪无以先得罪于朝廷及蔡京王黼门人为嫌惟善所在而公举之朕将亲选焉。
入曰：辛未吕颐浩奏乞通京东河北商贾。
先是刘豫置榷场通南北之货吕颐浩亦以为便乃奏通商贾方商买未通也。甘草一两为钱一贯二百而市亦无卖如生姜陈皮之类在北方亦皆阙乏。
先是杜充守建康时有秉义郎赵祥者监水门金人渡江邵青聚众而祥为青所得青受招安祥始得脱身归乃依于内侍纲纲善小说上喜听之纲思得新事编小说乃令祥具说青自聚众已后踪这并其徒党忠诈及强弱战斗之将本末甚详编缀次序侍上则说之故上知青可用而喜单德忠之忠义。
十四日丁丑以彗星见及会稽火诏求臣庶言阙失。
诏能还两宫者封王。
诏存恤字文虚中子孙。
宇文虚中建炎二年为祈请使使于金国不得如所。
请遂不肯还朝独令其副杨可辅归上思虚中忠节乃诏存恤其子孙虚中在沙漠闻刘豫任用张孝纯尝寄诗与孝纯其断句曰：有人。若问南冠客为道西山赋蕨薇。
辛企宗追三官降宣抚司统制。
傅崧卿为淮南东路宣抚使。
傅崧卿以宣谕使到淮南得户部尚书印于权知泗州徐宗成献于朝廷先是宿迁县赵琼寨刦金人舟船于清河口得于李棁妾之手也。。
吴敏降授资政殿学士提举临安府洞霄宫。
路允迪致仕。
岳飞为神武副军都统制。
金人知海州薛安靖通判李棁巡检使王企中领签军杀金人以其州来降。
二十四日丁亥臣僚言王师所过州县虏掠之害。
二十七日庚寅吴玠除镇西节度使。
吴玠除节钺赏和尚原之功也。。
王彦败桑仲于马郎岭克均州。
桑仲为襄阳镇抚使也。反藉专政之权以资跋扈之势南攻德安西据均州至昌以其众发三道一攻住口关一出马郎岭一捣洵阳县使李横主之前军去金州不三十里王彦曰：贼兵以我兵为寡故寇三道以离吾之势今吾破其坚则脆者自走矣。时贼之大军在马郎岭北彦遗统制焦文通御住口而彦自以亲兵营马郎岭与之对垒者几月矣。大战者凡六日贼大败奔溃彦纵兵追击擒统领将官二十七人俘获千众克均州。
赐进士出身头品顶戴四川等处承宣布政使司布政使清苑许涵度。
※卷一百四十九校勘记。
李邴（误作李丙）以鑫难而图事乐（图一作事）而欲天命自回（欲误作以）蒙恩误抉寘台察之司（一作叨蒙洪恩擢寘台察之司）奸吏犹得舞之（舞一作侮）两浙东路兵马副总管杨可辅路应作西）雷仲友（一作雷仲）初李玠权州也。（脱也。字）群盗寇宏接战有功（珍和拒战寇宏有功）二十二日乙酉（误作乙亥下同）冯恃虏势窥据东渡（脱此二字）每开谕将士（谕误作论）南俯淮汉（南误作西）乃除孟庾宣抚使（脱宣抚司三字）与贾宁之争气耳（之字衍）何待统制之命（待误作有）到淮南东路（脱此二字）。
