靖康中帙十三。
起靖康元年二月十五日辛亥，尽其日。
《书》曰：皇天眷命陛下即位之七日下诏求直言天下幸甚微臣居山邑距京师越万里乃得随士庶垂泪以伏读痛干戈风尘阻绝如此不谓国家遭阳九之戹也。女真（改作金人）小丑斩荆棘（删小丑至此五字）入塞拥马渡河曾不淹时势如坏山直抵城下呜呼天乎！忘我祖宗配天泽民二百年之基业乃一日有斯酷耶在春秋之时周室衰孔子春秋用是作也。孰谓国家圣圣相继重光熙洽天下太平自结绳以来未之或有天子垂衣而朝四夷牧万国曾不足以轻重威至广也。乃于女真（改作金人）小丑平昔仆役高丽臣事契丹者逡巡偃蹇乃（删小丑至此十八字）有城下之师国中之盟何其甚耶烈士痛心壮夫洒血孰有甚于斯时耶臣至愚。且老不敢齿于壮人义士而逖视樵牧思谋妾妇思奋之际宁无一言以自效哉！况臣一门七世食禄高祖迥咸平景德之际极文章礼乐之誉曾祖宗悫宝元康定之间任西鄙之域遂参大政罢兵息民自尔以来海内推臣族为文学之家微臣言之亦其职也。惟臣在元符末上皇即位之初尝应诏有封事蒙有司第臣为邪等置籍刑部初禁入京城渐不许仕宦而摈斥畀窜二十馀年矣。其所言者皆天下大利害今莫能悉记惟是二事不能忘也。一曰：国家累圣功德巍巍无所与二而近日谄谀大奸独推尊考庙是观德不在七世之庙而下同士庶祭行于寝中二曰：自古衰主暗君乃有毁谤先烈之言以钳天下之口惟我神宗皇帝何所负于天下内外无有一人不足于恩德尚何毁谤之有彼谄谀大奸济以凶暴徒以资一身之欲而不知上累先帝之明也。臣愚欲因此二事申言当今之急务岂顾卞和之玉再刖其足耶窃惟城下之师明主夙夜焦劳忧虑之馀狂夫之言未暇择也。伏睹戊申大赦封豕逋遁齐民乂安凡有血气之属咸以更生相贺父老有言含哺鼓腹以沐太平之泽不知其巳虽死犹生也。然赦文有新边之语读者惑焉议者侧叹妄以易州涿州之地终不能保而复弃之为新边也。既而乃知所谓新边者河间府中山府太原府三大镇无虑二十州五十六县自州升之为府而不知未几乃自中国弃之为新边也。嗟。
夫斯地可弃也。斯民不可弃也。吾祖宗艰难之业不可弃也。嗟乎！谁为陛下而画此策乎！昔贾谊以文帝之明承天下之资而久为戎人（改作匈奴）欺傲乃叹曰：可谓中国无人矣。臣窃考之当是之时高祖之旧臣犹在者如陈平周勃灌婴季布之徒其后进者议论有晁错贾山冯唐守正有早屠嘉宋昌司刑有张释之司兵有周亚夫柴武贾谊尚何恨哉！使谊尚在谓今日之有人无人乎！臣，于是忘其至愚。且老不能默已专以割地为言未暇及天下事也。惟陛下幸察臣元符中知磁州武安县尝作朔论二篇因杜牧之论而发也。牧之意则勤矣。其论失之迂而不密盖山东不足以制河北河北为能制山东安可以天下之势而专之于山东也哉！凡君天下者得河北则得天下矣。失河北则失天下矣。凡有国者得河北则其国汇报会河北则其国弱。又有其国虽不正得河北则强其国虽正失河北则弱其国虽无道得河北则强其国虽不至无道而失河北则弱秦汉晋隋唐之有天下宋武帝之不能有符氏之秦拓拔之魏朱氏之梁李氏之唐石氏之晋刘氏之汉其国所以强弱之势与夫曹氏之魏强于刘氏之蜀汉高氏之齐强于宇文氏崤函之周其迹昭然布在方策可考不诬是谓河北之形势臣敢为陛下略言之陛下幸察臣已言河北重于天下矣。乃敢复言三镇之重于天下者不必繁引远古惟事与国家造邦相因者则可得其略昔周世宗之英武雄毅实汉光武唐太宗之流承石晋父事契丹之后刘汉祸乱之馀即位仅馀两月黄钺亲征而师出之日四垒奔北为我宋驱除晚以数千师伐契丹不血刃而取益津关继取瓦桥关者晋人弃之以为契丹之元首非特为其右臂也。何则契丹之所盗据者七国时燕地也。唐方镇忠龙也。六国之燕最弱非韩赵魏之比方镇中卢龙最弱朱滔李克用辈非魏博田承嗣镇冀王武俊之比而其人坚忍奇崛包藏祸心敢立凶谋前有荆轲太子丹之风后习安禄山史思明之态易与为祸难与图治也。以故虽曰：弱燕而尝迫于赵魏虽曰：幽阴而常动摇魏博镇冀之上弃之以奉契丹既非所宜况以奉契丹（改作金人）之叛臣女真小丑者譬之熊鼠得幽蓟则潜窟壤得三关则（删之叛至此二十三字）洊基积累其势将倍万也。然克是三关者虽曰：周世宗之英武而我太祖太宗实在兵间也。世宗常以千人之军溺于乱流丛苇之中。
而契丹不敢以一镞来加者三天子之威灵在是也。其克瓦桥关者。又专在太祖之功也。夫以三天子之威灵而得之者乃一日无故而弃之荒裔小丑（删此四字）岂胜恸哭之痛哉！。又如石晋之末出帝之丑先自梁汉璋覆师于高阳遂使契丹得犯澶渊之役康保裔无高阳之败则不劳真宗皇帝为澶渊之役矣。高阳之胜败犹系中国之轻重如此忍论高阳之存亡耶庙堂之上肉食者宜为陛下念之中山府唐义武军也。此军甲兵雄于天下城壁高固自昔有揖客三年不得上之语况。又其帅独知臣节前号河北四叛义武不与后称河北三寇之时义武亦不与也。逮黄巢之乱中原四方诸镇孰为勤王之师独义武王处存拥兵渡河以解关中之急不幸石晋之梁汉璋败于高阳契丹遂得犯镇定攻中山然契丹之兵亦，岂能必胜而前为和京师之举哉！亦尝屡北惟是张彦泽杜重威以禁旅重兵至中渡桥降于契丹而中山李商者纳契丹使契丹遂得入京师成晋出帝之祸为中国之丑向使高阳全师中山坚壁宁至是耶咸平中康保裔既败于高阳而定州之望都。且复失守遂劳真宗皇帝车驾亲征而傅潜领十万精兵屯中山不出一骑当斯之时远近愚知无不愤疾潜者耻与之俱生无几何车辂班师之后潜议罪当斩真宗特赐其首领窜斥之议甚郁也。至今闻者啮指奋袂而起孰知真宗皇帝圣意有在也。岂臣下所易窥哉！盖潜实白首老将耳目亲接开运之祸变今坐拥十万以全中山以示怯于契丹勿击堂堂之阵勿当得意之锐脱彼能至澶渊必不得渡河待其渡河之后我出中山十万蓄锐请战之师一举而蹙之彼契丹虽众岂堪填吾洪流而代吾拂埽也哉！彼，或不克渡河我以此复截其归路匹马只轮定不返矣。恭惟祖宗无失刑真宗岂得私傅潜也哉！真宗清净垂拱之君不惑群听而决意亲征不以王超石普杨延昭断契丹之归路不斩傅潜之不济师巍巍振乎！千古之上矣。中山之势宜如何哉！惟我祖宗。又能用中山之形势也。何则在战国时介于赵魏之间屹然自成一国其地虽狭而谋至广其人虽寡而才至武西足以抗秦北足以制燕无论赵魏也。所谓中山君者是也。太祖太宗之时每岁防秋之兵全师聚于定州真宗躬置御戎之阵以真定高阳诸路之兵并会定州夹唐河为大阵量番寇远近出兵建栅仁宗谨是祖。
宗之制积粟则中山为多番兵则中山为重命帅则得韩琦至今庙而祀之岁时严焉太原府刘氏资有之太祖皇帝未之克留以待太宗皇帝特封太宗为晋王逮晋王即皇帝位之四年亲征克之，于是有宋受天明命平一天下万国莫不知臣妾逮今将二百年重惟太宗皇帝号令之所加鼙鼓之所及一日削平唐末及五代百年之僭乱曾不足以摧枯拉朽惟于太原独如此艰难何耶刘继元虽孺子也。有郭无为之策侯霸荣之勇其兵嗜战不怯死其民乐生不轻去。且复念曰：太原吾父母之世所有也。吾家所以革晋为汉者自太原基之也。彼石氏有天下者亦自晋而得之也。遂以晋篡李氏之唐而李氏所以夺朱氏之梁者晋得之也。初起诸晋也。其上高祖太宗所以为唐者晋奉之也。杨氏所以为隋者晋肇之也。高氏所以为齐者晋大之也。司马氏以晋自命者实谓受命于晋也。其在成周宣王承厉王之乱号为中兴者伐𤞤狁于太原也。其后王师败绩于姜戎王乃料民于太原是太原为成周之盛衰者。又如此也。呜呼太原之镇可轻弃哉！重以太宗之神武念太原久未下顾视群臣谁可与议者首询之张晖晖曰：戢兵待时常缓为谋继询之张永德曰：太原兵少而悍加以北虏（改革者作契丹）为援未可仓卒图也。莫若先离其戎心。又询之薛居正居正曰：太原自古难克之国周世宗伐之至于老师太祖破北虏（二字改作敌）于雁门关尽驱其人民居虎牢关以西虽巢穴尚存而危国巳甚卒得曹彬而谋之问曰：显德开宝两征太原以当时兵不能克何也。帝意，岂不深哉！彬能身任其役帝遂决意亲征躬擐甲胄曹彬郭进潘美等为之将先以进守石岭关御北狄（改作契丹）乃降继元平太原俘其人民毁其城郭将贻万世之安也。况夫两朝三帝二十馀年而得之者岂一日甘心而弃之乎！，或谓唐自安史之后河北自非朝廷所有亦何害乎！为唐也哉！臣应之曰：唐之河北固重而失之然其据大河津以制河北太原犹在朝廷也。此李德裕相武宗毅然以身许国不赦泽潞卒能号令镇魏以诛刘稹成一代伟绩也。以兵论之河北之锐师固为三镇而习气然太原青州各有兵十万邠宁宣武各有六万自足以制彼三镇矣。今。又并太原而弃之古未有也。太原唐重兵之地今弃之矣。而青州盗贼久炽。又未必如唐之重兵也。邠宁之兵凋残于近岁未易并言唐之宣武是谓。
今之汴州祖宗以重兵威天下百馀倍于唐宣武之兵也。太宗时张洎能言京师之兵制出于秦汉兵制仁宗时尹源。又能言京师兵制出于秦汉上不特与唐时论也。后来宜不复开口措意于斯也。柰何初变更于王安石卒歼尽于童贯天下之势亟矣。惟陛下念之天下万方臣妾不胜至愿而三镇之形势臣愚略陈之矣。臣前所谓无名而赐之者请复言之大凡王者慎一嚬一笑不易以假人不知比之三镇于一嚬一笑笑孰重轻哉！谓此小丑（改作其退师）为功则隋唐因突厥以有天下《郭子》仪尝以回纥南蛮大食之兵而兴复中国矣。安得人赐之田哉！惟石敬塘父事契丹假其兵力以即帝位割弱燕以委契丹而赵魏之地犹不与也。谓其能战则彼遐陬荒绝疆埸不相接未尝一日当中国之师也。亦未尝一日与中国雷霆之战也。果孰怯而孰勇哉！但闻渤海者高丽之别种也。女真者渤海之别种也。高丽臣事契丹而女真因高丽以臣事契丹者也。在祖宗时尝因高丽入贡而困于契丹之三栅求救于淳化之初也。其后国家绝高丽而不与之通女真遂自绝于中国逮熙宁初国家复与高丽通而女真方狃于契丹不得与也。柰何一旦逞凶谋倾夺契丹之国出其故君空其货宝而豺狼之心不能自巳遂敢陆梁于中国人在祖宗时尝来寇我白沙寨掠官马三匹民一百二十八口适其贡马之使在京师遂命执之不得还曾无几何渤海入贡而渤海之酋为谢女直之过遂诏还女真之使入贡而渤海之酋为谢女真之过遂诏还女真之使不知今日女真之暴逆不恭自干天诛孰与三马百人多少在祖宗法令当何如哉！议者曰：柰其顿兵城下何请责之曰：唐广德初突厥自泾州犯长安至于代宗幸陕西而《郭子》仪帅师则吐蕃望风遁去越三年仆固怀恩以吐蕃回纥羌浑二十万寇京畿《郭子》仪以回纥伐吐蕃而难平，岂有割土田以奉也。恭惟陛下始初清明之时天以小丑警惟（删但闻至此三百四十五字）陛下增修盛德岩廊之上必有长驾远驭之术三镇已复归于职方氏矣。愿惟疏远小臣必待百官班驾之后乃得与昆虫共庆也。。虽然臣犹将有所陈者唐杜牧之最善论兵谓上策莫如自治汉皇甫规善用兵而先零诸羌慕共威信相劝降者十馀万则以威信为干橹也。规之言曰：力求猛敌不如清明日勤孙吴未。若奉法皆自治之道也。。又如陈苞于板楯蛮但选明能牧守自然安集不烦征伐亦知自治者也。陛。
下诚得如皇甫规之有威信者为师帅程苞之明能者为州郡则三镇之复为王土可指日而期也。然则边埸之臣自治之道也。。。若夫人君之自治者无时不然尤鉴于变乱之故犹之治兵（删此四字）也。汉路温舒尝为宣帝言之曰：齐有无知之祸而小白以兴晋有骊姬之难而重耳以霸赵王不终诸吕作难而孝文为太宗祸乱之作将以开圣人也。文帝思永至德以承天心崇仁义省刑罚通关梁一远近礼贤如大宾爱民如赤子察庶情之所安而施之于海内是以囹圄空虚天下太平继变乱之后必有异旧之恩此圣观所以昭天命也。温舒，于是谓远不及高帝近不及武帝可谓知务矣。及观东方朔之对武帝化民不言尧舜而言文景尤著明也。今陛下继变乱之后思所以昭天命者不在仁宗乎！凡温舒之称文帝实为吾仁宗而云：耳优而论之仁宗于斯大德加以严恭寅畏翼翼而纯矣。汉文未必无愧也。。且文帝在位二十四年逮其晚岁稍惑异端孰如会琮而相王曾李迪吕夷简晚得杜衍文彦博韩琦其在内外大小华国命世之臣蔚乎！不可胜数也。其用之未尽留以遗子孙者吕诲范镇司马光吕公著皆社稷之卫也。陛下今日继变乱之后诚能得臣如仁宗时不开边以玩兵不专利以残民不急刑以杀士不禁言以拒谏不予知以自蔽则何虑乎！女真（改作金人）小丑（删此二字）是谓大有上九自天祐之吉无不利之时也。是谓洪范彝伦攸叙之时也。傥，或不然使枭鸣嘉禾之上蛭毒清池之中如汉幸而有皇甫规张奂为将而不幸胡广赵戒为相其中则张逊段珪曹节等凶阉为之虎狼唐幸而有《郭子》仪李光弼为将而不幸元载卢杞为相其中则李辅国程元振鱼朝恩等凶阉为之虎狼则天下之事去矣。是谓困之六三困于石据于蒺藜入于其宫不见其妻凶之时也。是谓洪范彝伦攸斁之时也。呜呼天下治乱兴亡之迹出一辙也。如此其治也。既有明君则必有贤相而将臣自出矣。臣虽至愚不愿国家以将为相也。昔贾谊痛哭于明时不胜其忠也。阮籍痛哭于衰时不胜其忧也。当今执政大臣必有拨乱之才干国之器请为陛下念之臣所谓大有上九自天祐之吉无不利乃自乎！六五之君厥孚交如威如之吉也。六五有信以交乎！天下终以威乎！天下是谓德威故能以柔用五刚使上九受天顺人信之助吉无不利也。大有之君，于是乎！得遏恶扬善。
顺天休命也。如其恶者不遏则善无自而扬何以为大有之休也。耶大有一变而为干干之德首在刚健大有之休也。耶大有一变而为干干之德首在刚健而后曰：中曰：正曰：纯曰：瘁曰：精也。人君之德固宜先之刚健继之中正归之纯粹精而天下何难乎！治哉！。
赐进士出身头品顶戴四川等处承宣布政使司布政使清苑许涵度校刊。
※卷三十八校勘记。
孔子春秋所以作也。（所以误作用是）祭于行寝中（误作行于）昔贾谊不忍以文帝之明（脱不忍二字）宋武帝之不能有苻氏之秦（一本无之不能三字）而尝重于赵魏（重误作迫）遂使契丹得犯澶渊之役（之役二字衍）窜斥之议甚薄也。（薄误作郁）石晋（误作普）仁宗谨遵祖宗之制（遵误作是）积粟中山以防番兵则中山为重（误作积粟则中山为多番兵则中山为重）莫不知臣妾（知字衍）彼石氏有天下者（一作彼石氏之有太原也。）而李氏所以夺朱氏之梁者晋得之也。（李氏二字应作唐者晋二字应作而）继询之张永德永德曰：（脱下永德二字）而危困已甚（困误作国）。且闻渤海者（。且误作但）而女真方阻于契丹（阻误作狃）遂敢陆梁于中国耶（耶误作人）天以小丑警陛下（脱陛下二字）岩廊之上（岩应作庙）顾惟疏远小臣（顾误作愿）亦知自治之道者也。（脱之道二字）加皇甫规之有威信者为师帅（师字衍）然则边埸之臣（然应作是）蔚乎！不要胜称数也。（称字衍）故能以一柔用五刚（脱一字）。
