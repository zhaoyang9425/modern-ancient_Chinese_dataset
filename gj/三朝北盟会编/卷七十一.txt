靖康中帙四十六。
起靖康元年十二月一日壬戌，尽四日乙丑。
十二月一日壬戌驾在青城金人遣萧庆来索降表。
宣和录并遗史曰：上在虏（改作金）寨宿郊宫与二酋（改作帅）尚未相见遣使议事索降表上命孙觌草表但言请和称藩而已使人赍草示粘罕（改作尼堪）粘罕（改作尼堪）以为未是使人往来者数四皆不中而要四六对属作降表觌与吴开互相推避不下笔上曰：事已至此当卑辞尽礼勿计空言促使为之，于是觌开与何共草成之其略云：三匝之城遽失藩篱之守七世之庙几为灰烬之馀既烦汗马之劳敢缓牵羊之请。又云：上皇负罪以播迁微臣捐躯而听命。又云：社稷不陨宇宙再安上览讫谓孙觌曰：对曰：对属甚切非卿平昔闲习安能及此使人赍草示粘罕（改作尼堪）罕意不可令其官吏同吴开何数次改易粘罕（改作尼堪）抹去大金二字止称皇帝。又去大宋皇帝字止称大金为皇帝而不自书国号。又改负罪为失德。又指宇宙二字云：大金亦宇宙也。改为寰海上悉从之长入祗候王嗣在上左右不知改易何语但见上注思殚虑轸动圣颜。
至是始定。
中书舍人孙觌辞免待制奏状云：三十日臣等侍辇幸青城群臣多以无马不及往出门遇铁衣数百各持一戟来道以卫至掖门宰执位越日渊圣面谕臣作称藩一表臣以非本职固辞何曰：更召执政待制同议群臣莫肯对曰：君父在患难而不顾诸君忍出于此耶渊圣变色臣顿首奉诏草表以往不合虏（改作敌）使别持一纸书来大率言海上请盟以至交恶亹亹数百言请以此意作表臣就用本语稍加隐括以应之。又不合复令别用四六引事实为之渊圣谕臣曰：朕欲亟归尔卿勿计空言可也。亦不作遂自操笔为之时有起居郎胡交修在傍知大辩论然使者五反而后定。
靖康要盟录载表曰：背恩致讨远烦汗马之劳请命求哀敢废牵羊之礼仰祈蠲贷俯切凌兢（云云阙文）。又孙觌辞免待制状曰：当狡虏（改作金人）连扰之艰值国家非常之变靖康国破渊圣表降亟欲援吾君挤陷于不测之危岂复计此身诛绝于中兴之后有喧公议请寘严科凡此误朝谁为祸首俾二圣辱在泥涂而不问则一时信于翰墨以何尤。
是日大雪极寒随驾官吏不赍衣服夜坐待旦不设榻惟上所居稍温洁宰执以不卧地日得粟米饭少食之上在虏（改作敌）帐都人彷徨计无所出自拂旦官吏士庶集于南薰门以俟未刻黄旗。又自南薰门入报平安诏和议已定礼数未了仰百姓各安业无致忧疑迨晚。又诏大金和议巳定只候礼数了来日入城与百姓共庆。
兵马大元帅开府。
是日兵马大元帅开府王服绯衣玉带乃谓众曰：上赐以宠行者先是太上皇将禅位解所服玉带赐上及王出使上乃解以赆行。
百姓诣南薰门迎驾。
是日哄传乘舆还百姓自五鼓相率守南薰门蔽路已午间南薰门忽开莫不忻跃已乃宣取酒果申后韦寿隆入城传诏来日方归。又出黄旗云：和议已定各令知悉人益惶惑不安至夜有投宿御廊者妇女小儿各用襟裾盛土填驰道以雪泥未干不曾治道故也。家家焚香以祷。
金人来索刘晏等四人尸以骨还之。
二日癸亥驾在青城奉表于金人粘罕（改作尼堪）斡离不（改作。
斡里雅布）相见于斋宫。
是早金人尚欲坚要上皇出郊上再三说谕方称皇帝仁孝乃止粘罕（改作尼堪）先遗人用青毡裹斋宫鸱尾。又屏壁上有画龙处亦蔽以帏幕然后向北设香案乃请相见二酋（改作帅）迎于门上以表授粘罕（改作尼堪）粘罕（改作尼堪）受之相揖而入御马在前二酋（改作帅）次之遂入望香案下马上立案前粘罕（改作尼堪）令人读表讫北望拜者四左右皆歔欷雪大作时城中无雪独青城示变金人亦为之蹙额继而相贺午刻相见于斋宫讲宾主之礼相逊再三上卒就主位遂各命坐二酋（改作帅）人材皆奇伟斡离不（改作斡里雅布）瘦而长独粘罕（改作尼堪）应答琅琅宰相亲王并列于庭酒三行首说太上次说上与金人出师之由。又云：城中颇有擦城出者皆背弃君亲不忠不孝之人何足恤也。尽已令敲杀讫粘罕（改作尼堪）曰：天生华夷（改作番汉）自有分域中国岂吾所据况天人之心未厌赵氏使他豪杰四起中原亦非我有但欲以大河为界仍许宋朝用大金正朔。又曰：两国既和恐四方闻京城陷而生变请遣使抚谕本国当遣人送出地分上许之粘罕（改作尼堪）。又云：三太子见在西京卫护陵寝无他虞礼毕上以金银十六担缣帛五十床金玉带各二为贽。又命左右出内府蹄金以赐二酋（改作帅）粘罕（改作尼堪）笑曰：城既破一人一物皆吾有也。皇帝之来所议者大事此何用为如欲分赐可与臣下。又云：日已晚恐城中军民不安可早回必欲赐赉但留左右足矣。驾随兴国相二太子送上马上谦逊不遑遂巡廊送出门外上马金人以甲马裹送往还。又遣番官五人送入内宿于庙堂。
驾自虏（改作敌）寨回宫。
是日拂旦日出无光有飞雪数片官吏士庶复集于南薰门者肩摩袂属尤盛于昨焚香瞻望者络绎于道俟驾人稍回皆云：未必回申时忽有使臣驰马而来云：驾回都人惊喜奔迎至晚驾入门父老夹道山呼拜于路侧老幼掬土填塞雪淖不须臾御道坦然捧香前引或冲突禁卫或至𦶟顶燃臂以迎者不可胜计驾归才及门士庶遥认黄盖欢呼传报一城奔走山呼之声震动天地皆拦马首仰窥天表莫不惋叹感泣涕泗横流不知其数上亦为之挥泪过州桥泪已湿帕殆不能言从驾有金人数辈见上得人心如此亦皆惊叹左右骇愕凄咽太学生迎驾上掩面大哭谓宰相误我父子观者无不流涕至宣德门始。
能言呜咽不已宣谕曰：荷你百姓朕将不得与万民相见。又感泣不已士庶莫不恸哭至内前王燮郑建雄张叔夜扣马号泣上按辔大恸俯身顿首情至不胜百姓军民皆大恸声达禁中既入内士庶乃散闾巷之间人情恍然。若再生。
避戎（改作兵）夜话曰：初驾幸虏（改作敌）寨也。有长入祗候王嗣随驾凡三日两宿未尝离左右至初二日二酋（改作帅）犹坚欲上皇出郊上再三说谕方称皇帝仁孝乃免自三十日至初二日早左右并不与金人晤语间有立谈者则左右主事人摇手不令交一言至此然后交相庆贺云：今是一家我出军十二年矣。不知家中父子存亡。且喜两国通和遂有解甲之期。又况国相二太子来时路中传令期汴京必破万一不可攻打虽二十年与更戍迭守誓不返国我国术者刻二十五日与初三日城破果不出二十五日也。金人供送上左右寝食皆如法并吃馄饨扁食乃金人御饍也。进上御饍亦用馄饨扁食乃金人御饍也。进上御饍亦用馄饨饼餤裹夹之类内侍争攫拿金人以手加额云：尔罪过此食未曾供皇帝，岂可食也。。
又粘罕（改作尼堪）斡离不（改作斡里雅布）皆英雄自古云：不在中国（改作原）必在四夷（改作外国）信然。
兵马大元帅府差置官属。
王命差耿延禧高世则参议官徽猷阁直学士河北都转运使张悫直龙图阁京东转运副使黄潜善充大元帅府随军应副徽猷阁知信德府梁杨祖充大元帅府随军应副徽猷阁知信德府梁杨祖充大元帅府随军运使杨渊王起之秦百祥充干办公事蓝珪康履黎楶杨公恕韩公裔充主管机密文字武显大夫陈淬充兵马大元帅府都统制伍军兵马敦武郎赵俊等中军统制翼赞大夫刘浩前军统制武显郎张琼左军统制修武郎尚功绪右军统制果州刺史王孝思后军统制。
三日甲子驾诣龙德宫宁德宫。
车驾诣两宫安慰太上及太上皇后也。。
上御祥曦殿百官始造阙。
朝野佥合曰：何初主议不割地既而守城事败自谓宗社将危后闻金人讲和反倾意信之从车驾见二酋（改作帅）割两河地申降于虏（改作敌）可谓主辱臣死之时也。归都堂曾无愧色见执政但喜讲和而已与作会饮酒食肉谈笑络日自古大臣愚昧无耻未有。若此之甚者。
命文武百官僧道父老诣金国军前致谢。
上降旨命文武百官僧道父老诣大金军前致谢众集于南薰门伺候指挥俄有金人十馀来传令云：国相太子致意百官军中宿食不便不烦远至。又致意僧道父老泥雨不烦远到军前请看经念佛祝大金皇帝圣寿使命传报礼意似勤人情稍安。
金人遣使致书请唤回康王。
泣血录曰：书云：既往不咎故无可言事至于今良可惊悸康王见在河北可遣一人同使命唤回未审圣意如何凝寒伏惟善保寿祺其书不名但题云：骨卢你移赉勃极烈（改作古伦尼伊拉齐贝勒）大金副元帅书上先是康王出使驻于相州粘罕（改作尼堪）遣使持书来唤回朝廷乃议遣枢密曹辅行。
要盟录曰：是时朝廷使人每出金人必搜索蜡书上乃于曹辅衣襟用矾书诏以诏康王曰：京城将吏士卒失守几至宗社倾危尚赖金人讲和止于割地而已仰大元帅康王将天下勤王兵总领分屯近甸以伺变难无得轻动恐误国事四方将帅亦宜详此。
侯章赍蜡书至大元帅府催发勤王兵。
修武郎合门祗候侯章自京城赍蜡书催发勤王人马甚急甲子到元帅府王问章章对曰：皇帝遣章等十人擦城北来趣大王领兵入援惟章一人得达临陛辞日皇帝宣谕云：康王辟中书舍人随行可以便宜传谕令草诏书可尽起河北官兵入援时夜入初更即令耽延禧草诏尽起河北诸郡官兵令守臣自将草诏成已夜分矣。呼集吏列烛分写翌旦行下。
四日乙丑金人遣使检视府库拘收文籍。
金人欲尽取府库故先遣使来检视府库拘收文籍内藏库者太祖皇帝时封椿库太祖不忍燕云：之地陷于契丹以每岁用度之馀置封椿库以贮之欲俟货财丰殖即用赏战士以取燕云：之地有诏誓子孙不得别用后为内藏库真宗皇帝有御制诗颂曰：五季失图𤞤狁孔炽艺祖造邦基以募士母畅侈心要遵遗业予不胜兹何以成捷龙虎兴昌运山河镇国都龟畴延宝祚凤德显灵符道盛尧咨岳功高禹会涂九重方执象万里定寰区凡七十二字每一字榜为一库之号皆王章所书金银锦绮宝货积累一百七十年皆充满盈溢金人遣使来检视吴开莫俦相引入库中使人唯看逐库字号方至五季失图𤞤狁孔炽即止遽索马归。又二日别遣使人来封闭诸库。
遂使燕人李县丞坐库中监般运提举官内侍王。若冲同官吏役禁军津般三日不绝。
靖康遗录曰：粘罕（改作尼堪）遣萧庆入城检视府库帑藏悉皆封识既封府库即居尚书省朝堂朝廷动静悉皆关白。
大元帅府传檄诸郡起兵勤王。
大元帅府检会已行诏书备坐传檄诸郡仰逐州依诏书守臣自将外载惟金人猖獗（删此二字）再犯（改作逼）京城攻围未退君父忧辱臣子之心义当效死卫上矧凡在职世受国恩当此艰危岂应坐视宜勉忠义戮力勤王仰逐州守臣如指挥到日依已降诏旨不移时刻措置起兵除量留本处召募到土豪分摆地分守御外尽数刬刷宜兵精锐趫健招集强勇良家子弟堪充出战人逐色团结仍不得夹带老弱病患人充数备办犀利器甲枪刀弓弩箭镞随队附带差得力人如官兵以将佐部队将押队内选差如民兵以知县丞簿巡尉内选差逐州守臣更切措置粮斛轻赍以防沿路次舍艰食随人供亿仍差官随军管押置文历分明收支及军兵起程日借请外优与犒设无致失所兼本府已选定十二月十四日提兵起发相州前去过大河入大名府驻劄仰逐州守臣随里路远近计程限于十二月二十日以后正月三十日以前节次到大名府会合听指挥审度前进右劄付知中山府陈延康遘知河间府黄待制潜善知冀州权修撰邦彦知信德府梁徽猷扬祖知潞州王宝文麟知深州姚直阁鹏知磁州宗修撰泽知德州滑大夫彦龄知棣州赵大夫（阙）知博州孙振知庆源府裴刺史汝明知保州葛刺史逢积压霸州辛刺史彦宗知保定军高刺史公劄知广信军张刺史劄知滨州董大夫谊知安肃军王大夫澈知恩州知沧州知漠州知永靖军知清州（忘记职位姓名皆阙之）等准此上件劄子并蜡封先差下使臣兵级翌日遣行计里地自远及近优给路费取间道以行。
乙丑诏书行丙寅檄书行。
自此每隔日一番继遣凡遣六番每行王亲拊恤曰：逐处得回申来更转一官资人人欣喜冒雪以行悉达唯中山庆源二府被围不得通。
大元帅府招安到军贼杨青常景。
先是相州属邑林虑县天平山深僻险阻磁相间豪族数十家避地有军贼常景有众号四千人围劫天。
平山杀戮殆尽掠取子女玉帛占据天平山。又有军贼杨青啸聚号二万人自卫濬直趋天平山破景众攘取所有仍占天平山为巢穴下瞰相州景众奔溃稍集于县郊王遣秉义郎曹端仁赍金字牌以祸福晓青以武翼大夫合门宣赞舍人劄子招青俾率众勤王。又遣修武郎陈恂赍金字牌以忠翊郎劄子招景二贼闻命屈膝效顺是日青以一万人景以二千人各来归以亲信百人自卫庭参王不设仪卫呼而前慰抚谕戒以金杯酒赐之青以杯载酒股栗汗下，于是知王有将将之度矣。。
赐进士出身头品顶戴四川等处承宣布政使司布政使清苑许涵度校刊。
※卷七十一校勘记。
夹道以卫（夹误作来）宰执越位曰：（越位误作位越曰：误作日）宰执以下卧地（下误作不）集南薰门（集误作守）梁扬祖（扬误作杨）王孝忠（忠误作思）朝野佥言（言误作合）谈笑终日（终误作络）耿延禧（耿误作耽）官兵（官误作宜）随宜供亿（宜误作人）听候指挥（脱候字）高刺史公翰（翰误作朝）。
