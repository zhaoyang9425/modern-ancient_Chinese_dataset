炎兴下帙七十三。
起绍兴七年正月十五日丁丑，尽其日。
汪丞相伯彦奏对臣谨奉明诏而言曰：盖闻舜好问而为五帝之盛帝汤好问而为三王之显王后这取威定霸以成帝王之业者莫不皆有谘访如汉祖赖威定霸以成帝王之业者莫不绵有谘访如汉祖赖良平之谋而创汉业光武用寇邓之策而成中兴孙权用周瑜之策遂摧曹操而拓有荆州蜀先主用诸葛这谋遂并刘璋而控有西蜀魏武用荀或郭嘉之策遂擒吕布于下邳破袁绍于官渡期皆用武询谋之效也。恭维陛下神武默运御戎却敌（改作统御有方）天人助顺一举而亟清江淮再举而可复疆土而乃谦冲退逊参古酌今以善后计下询旧弼臣顾念宿遇披露肝胆竭其愚忠精思熟讲祈补万分之一辄效愚论藉万全以为元老决战以为将军相与问答以为陛下献惟陛下优容而过听之其辞曰：决战将军问于万全元老曰：今天子之驻跸三吴也。盖得兵家之三势焉曷谓三势一曰：气势二曰：地势三曰：国势凭三势而命将杀敌无往而不济于时逆刘干纪金敌济师窬我长淮窥我江表明天子上承悔祸之天意。
下慰厌乱之民心以赫厥怒旗建泰一亲总六师将士奋勇人倍其气雷动焱发山摇谷荡得气势也。长江天险巨舰鹘飞一卒当江万夫莫渡得地势也。辨其曲直知其逆顺察其饥饱以壮击老以生击死以饱击饥得国势也。以此三势按甲江上时遣轻锐所向必克丑虏（改作北兵）就擒者不啻千百签军投降者动以万计势穷力蹙知曲之不可以敌直也。知逆之不可以敌顺也。知饥之不可以敌饱也。潜师夜遁寨幕乌集当此之时我乘势越淮而袭捣其巢穴如破竹建瓴之易而乃踌躇淮甸疑虑未进蒙窃惑焉万全元老曰：嗟乎！以。若所谓善也。吾之所乐闻也。方。且图之再焉将军之所谓知其一未睹其精者也。仆请为将军略举其凡而将军必能索其至焉将军曰：唯唯惟愿闻一二以发愚蒙万全地名老曰：御戎（孜作金）之要来则惩而御之去则守而备之不贵追也。故鲁庄公僖公追齐师至于酅圣人之于春秋皆书以危之。且虏（改作金）之奔北尾击过淮也。可谓宜远去诸葛孔明曰：未得战地虽见大利不前夺之未测彼情虽谓羸弱不进攻之贼（改作金）无故退军勿进攻之设。若我师犯此而前追于淮北生灵涂炭人人怀归如流离赤子之思念父母其求救也。如大旱之望云：霓柰何餽饷千里士有饥色。。若其略地就粮则失遗民之望或其飞刍挽粟则艰漕运之计本图却敌以安群情无或动群情以资敌故未可急追以侥幸一时之功要当爱惜寸阴以图善后之计事稍前定举而措之万全之地盖未晚也。将军曰：葛为善后之计双曷为前定耶元老曰：审攻战之利得守备之宜尽措置之方明抚绥之略然后可图也。曷为抚绥曰：夫金敌所驱而战者两河之民士之七九州之虏（改作卒）十之二狄（此字改作本国之）人十之一焉尔主兵少怨雠居多彼何所利吾能取彼怨雠而的士之同为我利矣。投降之签军就系之酋长（改作北人）既贷之以锡其类宜优〈血阝〉以劝其来者或给佃淮南之田以养无禄之人或添差抽员以禄有官之士其有智虑者与有材勇者寘诸军中各随其宜而无失所之嗟怨庶使两河九州之众闻风怀惠摧持而来归一旦驱而之战以夷狄（二字改作敌）攻夷狄（二字改作敌）利莫大焉不惟此耳关中诸叛（如师）古辈以不快于王似而去之孔彦舟以雠嫌权邦彦而去之初非本心傥能遣使闲道以往谕上德衔恩感义。
幡然改图领所部而献虏俘于行在矣。李成徐文辈，于是乎知伪昌不可以庇身也。气丧胆落朝不谋夕亦将悔过效顺请命之不暇不然其徒亦将斩首而来献矣。所谓明抚绥之术其概如此曷谓措置曰：恢复之计不患逆刘之难除患金狄（改作敌）之未衰不患金敌敲之未衰患吾措置有失绥急缓其所急则图成长久之功急其所缓则效邮目前之利失之毫厘差这千里可不慎乎！夫立国者莫大于形势得形势者制人失形势者制于人昔李希烈欲破寿春以趋江都张建封围霍邱以精兵游击而希烈为之遁长江得形势卒保江淮苻坚东略至泛长江谢幼度以八千之兵阻淝水而破苻否则数十万之众弃甲宵遁，于是径造涡颍经略旧都周世宗用王朴这策下江淮屯兵涡口以克寿春卒取淮南十有四州以为界，岂非得形势今日之计莫如屯据淮甸置师寿春而真扬庐濠于文武臣中择才能守之以篱落江表夫荆南古荆州也。北窥中原东瞰江表三国必争之地吴不得吴蜀不得蜀魏不得魏为今日计当军其要害以为吴越之屏以为巴蜀之防夫三秦四塞之国巴蜀转漕给军之地昔秦恃崤函裒陇之险以囊括四海汉高祖之王汉中收用巴蜀还定三秦以有天下今也。巴蜀仅存而三秦已失为今日计当固蜀复秦以为后来之图是宜申命都督下令荆襄戒严警备常。若寇（改作敌）至飞檄川陕蓄锐控弦观衅而动以为掎角制胜之势使彼欲南攻则右有西师之可虞彼欲西寇（改作下）则左有王都之可虑此皆在所急而不可缓者也。所谓尽措置之方其概如此曷为守备兵法曰：有馀则攻不足则守《传》曰：不备不虞不可以师昔恶人御秦深垒固军以待之秦师不能久此善守也。楚为阵而吴人至见有备而返此善备也。莒以恃陋而溃齐以狎敌而歼郧人次郊而不戒莫歼小罗而无次皆守备之不谨也。为今之计无恃敌之不来恃吾有以待之可也。无恃敌之不攻恃吾之不可攻可也。修明攻守拔用才能推诚以与使尔于用命悦以役人使久而无募乐斗之士守险淮济激厉土豪之雄益寨泗水遣闻牒以察其情状广耳目以伺其奸诈经理残破之邑劳来归业之民恩信号令以结人之心信赏必罚以尽人之力理财以给犒士营田以助兵食补苴罅漏以为他图所谓守备之宜其权如此曷谓攻战曰：两军争雄伐谋为上其次。
知彼知已可以取胜要在料度人事较量众寡审方圆胜负之势识劳佚浅深之谋见可而进知难而止因利乘便合变应权而为之以此攻战何往不济所谓攻战之利春概如此。虽然于斯三者。又有先后之序焉先明抚绥之略然后可以语措置之方得措置之方然后可以语守备之宜得守备之宜然后可以语攻战之计，于是乎乘天时择地利因人和振旅电击诸路响应躏轹淮汴蹂蹈济郓凭轼而复伪齐之城横赵魏历雁门大行而傅檄乎！燕云：之外于以奉迎二圣定乱中原于铄中兴可不务乎！中庸曰：事前定则不困而。又何急焉将军曰：蒙昔闻智者不后时勇者不常决。又闻战以气胜朝气锐昼气惰暮气归善用兵者用其朝气击共惰归此不可失之时也。孟贲之狐疑不如童子之必至猛虎之犹豫不如蜂虿之致螯愿元老图之元老曰：不然鸷鸟之将击必匿其形猛兽之将抟必伏其身兵危道也。能面示之不能勇而示之怯卑以骄我佚以劳我彼殆将以诱我也。昔楚武王侵隋行成而归斗伯比请羸师以张之隋候将追楚师季良止之曰：楚之羸其诱我也。君何急焉君姑修政庶免于难隋侯惧面修政楚不敢伐今之敌人潜师而北必盘礴徘徊于宿亳徐淮之闲必请营粮济师待时而再南来声东击西攻吾不备出吾不意而出没于荆襄之闲睥睨楚泽乘桴而下合洞庭之贼相与为水攻之谋益以步人水陆俱下使吾守株于前而长江之险已夺其后则将柰何与其急于目前之追奔不。若修政以为善后之计曰：曷为修政事曰：若所论四者是也。。虽然修此四者双有本焉《书》曰：民为邦本《易》曰：上以厚下安宅能固本而厚下者当知今日地之蹙狭而有以扩其不忍之心察恤民之雕瘵而有以固其爱戴之心军需之费力役之征有不得已而出于民者诏令丁宁当惜民力使官吏并无缘为奸田庐有乐输不厌之勤内之远迩众庶三军上下相与一心外之两河遗民九州旧俗相与并力所助多矣。使天下皆曰：今天下有道如是金人之多行不义伪昌之去顺效逆虐用其民弃民久矣。弃民则失助矧前日之举起意于逆刘金敌为之助得利则归功金人失利则为刘贾怨淮甸之役既不得逞所丧。又多自兹伪昌取疑于金敌矣。主客相疑上下失（助因）以举事则于战何有孟子曰：寡助之至亲戚畔之多助之至天下顺之以天下之所顺。
攻亲戚之所畔故君子有不战战必胜矣。诚能孽孽于四者蚤正素定然后奋威诸路连衡以进决有成功。若徒知目前追击之利未知善后之大计也。言未卒将军愀然改容低首自失逡巡避席再拜稽首日韪哉！非固陋之所能及不图今日发醯鸡之覆廓然识万全之策也。将军既退元老三复沉思视倏忽而无见听惝怳而无闻。若戴去气乘虚无浮游乎！寥廓如见箕子告之以为武王陈洪范日疑谋及乃心谋及卿士谋及庶人谋及卜筮汝则从龟从筮从卿士从庶民从是之谓大同子孙其逢吉汝之所论虽得于千虑而单闻浅智昧于事机未可以为确论请献诸天子参诸群策质诸庙谋而断自神自，庶几其可也。元老，于是如梦觉醉醒仰天而叹曰：亶哉！其然乎！非天下之至神其孰能与于此仆不得而容其喙矣。。
李参政邴对伏以逆牙刘豫敢肆奸谋外引敌师称兵犯顺人神共愤天地不容陛下神武惟扬圣心独得亲率锐旅前驻大江股肱协谋将士贾勇曾未浃旬累奏捷音虏（改作敌）势既穷潜师宵遁天声大振国势遂强中兴之功属在今日犹复曲垂清问俯逮旧臣盖将总众智以为谋，庶几庶片善之不录臣恭惟圣训条画如左战阵之利有五一曰：出轻兵二曰：务远略三曰：储将帅四曰：责成功五曰：重赏格何谓出轻兵关陕为进取之地淮南为保固之地由关陕可以窥河东由河东可以窥河朔河朔平则就东不取而自归故曰：关陕为进取之地有淮南外可以捍京东内可以保浙江牵制其势则彼得以一方而拒我淮南虽利于保固然不用命于关陕则彼得并兵面南下二者固相为表里者也。前日遣大臣经理关陕诚是然未尝用兵于京东以分其势故彼得尽锐以挫于我今淮南之兵既捷矣。而关陕之图尤不可缓也。，或曰：曷不经由宿泗以取京东耶曰：由宿泗必用重兵命大将今统重兵者数人皆国所恃以为根本。若轻而置之贼（改作伪）境万一有失利将不可复用然则遂置而不问耶曰：非然也。今偏将中如牛皋王进杨珪史康民皆习京东风士熟其人情知其山川险易臣谓可各配以交响曲三五千人或出由徐淮扬或出由宿泗彼土之民固吾赤子也。怀累圣德泽涵养之久厌伪朝残虐不道之政必应者然。
后因其豪杰俾春自守因利乘便进取东京可也。势有未可退保江淮可也。则我得以扰敌彼将奔命之不暇而自困矣。是谓我不动而分陕西重兵之一端也。何惮而不为乎！何谓务远略用兵东京以牵制陕西用兵陕西以牵制京东固然矣。陕本失地之后其何以复之曰：因其势而巳光武以二千人败寻邑百万于昆阳虎豹皆股栗而却走势之盛也。苻坚以百衄百于淝水闻风声鹤唳以为晋师之至势之衰也。前日金贼（改作人）强盛天下莫与敌而我显然怒彼以与之角彼不得不尽锐于我今虏（改作彼）骄甚忄间然有轻敌之心是我潜形匿势示弱用奇之时也。愿诏关陕诸将母张虚势母竞小利蓄养士气乘闲阻险但务其小胜不必大胜也。则驯小可以致大胜矣。要之母显与之角而已然则朝廷前日遣大臣如何曰：固尝遣之也。选任陟降之权生杀赏罚之柄此大臣之职非将帅所得预今虽有二宣抚其体尚轻非遣大臣不可关陕土地沃省士马强壮形势利便号为金城百二他大臣非独牵制京东亦所以为后日经画也。方今大臣如吕颐浩气节高亮忠力慨然李纲识度宏远威名素著必自简于宸衷愿陛下于二人者择其一起而和之必有以报陛下因牙论兵而及大臣非所当然陛下诏臣以君臣无闲则牙有所怀其可不尽陈于陛下哉！何谓储（将帅）今日淮南摧锋陷阵之士亦前日所用之军也。何勇怯异耶盖由陛下以身率之耳以此知强弱无定势勇怯无常形惟人所为而已今诸大将部下岂无智谋忠勇之士以驭众统师者乎！盖用之未尽茯才故示有以见于世也。陛下即位之初韩世忠刘光世张俊威名隐然为大将。又今有吴玠岳飞者出矣。但多得此数十辈参错内外更出迭入何患兵势不强哉！臣愿诏大将于所部举智谋忠勇可以驭众统师者各两三名朝廷籍记遇有事宜授以庙略使专当一队母烦隶于大将矣。则诸人竞奋才智出成勋名为岳飞吴玠之俦也。何为责成功常人之情莫不欲成功之在我势有所压则愤然不满大将爵位已崇勋名已著难相统一今用兵可授以成算使自为战而已慎勿遣祖逖过江经略中原败石勒复河南功垂成矣。而晋遣戴渊拥节据其上流渊虽有才望而逖实不厌也。因发愤而死前功尽。
弃臣尝叹息于此可为万世深戒何谓重赏格曰：今却敌退师之后必论功行赏臣愿因此诏有司预定赏格以颁天下。若小者固不论也。谓如得一邑一城一路十人长百人长千人长万人长之类及近上首领自一命至节度使皆差次使足相当人人知我有是功有是赏则劝于用命矣。昔汉高灭项乔了后杨喜等四人各得籍地以封夫灭项者良平之谋信布之力也。岂四人能知哉！适会其败亡而杀之耳高祖封之如此其厚盖示天下以不私所以劝后之用命者也。况此出勇力以成功名者耶然则设王爵以待有功者不亦重乎！曰：果有是功何为不可唐郭汾阳李临淮是也。粘罕（改作尼堪）强盛孰与禄山之乱二圣播迁孰与川蜀之狩驻跸江左孰与灵武之立是今日事势尤艰于唐也。第未有复中原之功。若果有之何爱于王爵哉！守备之宜有五一曰：固根本二曰：习舟师三曰：防他道四曰：讲遗策五曰：列屯戍何谓固根本建康古所建国山川盘络漕运便利陛下欲图中原必驻跸于建康此不易之论也。则江浙信为根本矣。欲保守则失进取之利欲进取则虑根本之伤是何也。千里馈粮士有饥色樵苏后衅师不宿饱今兴十万之众深入敌境未能夷一城蹶一将而我已骚然坐困矣。民赋固有常国用固有经未知国家何以给之此必穷民之力而后可也。疮痍之后果能任此乎！故曰：欲进取则虑根本之伤者。此也。然则遂不进取乎！曰：臣前所谓遣偏将更出徐泗以扰之是也。否则尚有说焉晋之遣祖逖也。给兵千人廪布三千匹不给铠杖使自招募屯于淮阴始铸兵器得二千人而后行其后既斩张平元帝嘉其功运粮以给而道远不至是兵器与资粮皆不取于晋也。卒能胜强敌自河以南皆为晋有乃知古名将内必屯田以自足外必因粮于敌舍是则无以为计也。诚能慨然以功名自任如祖逖者举淮南而付之使自为进取而不为虚内以事外则夷狄（改作北兵）不足胜中原不足复苟未有斯人也。则前者轻兵之说为不可废是谓进取保固两得而不贻后患者也。何谓习舟师臣伏见朝廷下福建造海船七百只守臣经画来上必如期而办今既以长江为险则教习舟师乃今日之最急务臣闻某州某县各置水军五百名以横海为名而未见其他措置也。汉有伏波下濑楼船将军之号皆水军之名也。臣乞仿古之制创建此官以教习水战俾。
近上流将佐领之自成一军而专隶于朝廷无事则散之缘江州郡缓急则聚而用之昔曹操望见孙权舟船器仗军伍整肃叹息而去则舟师之盛望之足以威敌矣。况其实可用耶。又闻之海民船舶不动数月则生水虫能蠹烂船底则无事之时双当为教阅之法每。若干月日一教而寓劝惩之法既以习战斗亦以利舟船也。何谓防他道已酉之冬虏（改作金）人自金陵渡江实缘吾本为避贼之计上下莫肯固守彼得以堂堂而来及其还也。韩世忠以舟师遏于江上上持累旬几获其酋（改作大）帅彼虏掠虽多亦不得谓无所夫也。去冬淮甸既不得肆诸将轻兵迭出捷奏载道情见力屈潜师而遁则虏（改作北）人自用兵以来未有如今日挫衄者臣度（下添北人二字）他年入寇（删此二字）惩创今日之失未必不由旧辙必先以一军来淮甸为筑室返耕之计以缀我师然后由登莱泛海以窥吴越以出吾左由武昌渡江窥江池以出吾右为多方以误我一处不支则彼得志矣。淮南之师虽阳为筑室返耕然沮洳之地其势不能久淹将来固不足虑而此二途可为深虞者臣愿预讲左支右梧之策使不出吾素料彼虽出奇吾预知之固不能奇矣。何谓讲遗策兵之形无穷故巧亦无穷守备之具窃意有未经讲画者昔贺。若弼之攻陈也。积荻于岸与舟同色陈人习见不以为疑其后萃舟以来而陈人不觉也。此彼攻之诡计而我不知也。魏之伐吴也。吴人以车张席为疑城自石头至江一夕而就魏人望之曰：彼有人焉未可图也。敛兵而退此我守之诡计不可不知也。古法虽不用于今缘此类推之必有可预备者愿诏临江守臣凡可设奇以误敌者皆预为措置宁设而不用事至而无备则无及矣。何谓列屯戍日长江之险绵亘数千里守备者非一譬。若一身必有要害之处咽喉心腹是也。今沿江州郡孰为心孰为腹孰为咽喉苟制得其要则用力少而见功多矣。臣愿差次其紧慢最紧处屯军。若干人一将领之听其郡守节制次紧稍缓处差降焉有事宜则以大将兼统之既久则习孰土风人情相谙缓急可用与旋发之师不侔矣。如福建本因范汝为作过屯申世景福州今福人安之惟恐茯去频年福建盗贼不作未必不缘世景弹压之故也。虽沿江与福建事体不同然人情岂相远哉！措画之方有五一曰：亲大阅二曰：补禁卫三曰：订使事四曰：讲军制五曰：降敕榜何谓亲。
大阅窃以陆下亲统六师遂却大敌此盖用高祖马上治之光武身定大业之说其效既如此自今尤宜练习武事自古帝王皆有讲武在礼则春夏苗秋冬狩在诗则车攻吉日在春秋则大阅于红是也。当承平时。且不敢忘武备今日用武之际，岂可旷而不举乎！臣闻诸将练兵异于曩时其挽强蹶张击刺之技习熟既精累经出入能趋走耐劳苦陛下诚因秋冬之交具军容癖广场会诸将明三令五申之制观坐作进退之节取其才艺绝特者敬赍以金帛或加以官爵以激励之则将士感悦竞劝其勇气自倍于平时矣。何谓补禁卫李德裕有言曰：一天下有常势北军是也。北军者今之禁卫是也。内以严卫九重外以镇服天下其势莫重焉建炎以来此辈更番上下往复千里顿踣道路遗弃老弱小人不知忠义大节或有愁叹形于言色明州泛海之役亦稍喧悖当时聚其侪类出于诸州指使其实疏远之也。自兹禁卫愈单寡乃籍五军以为重牙常寒心譬如蛟龙不假风云：波涛之势而自托于山林失其所以为神矣。古者天子自将兵韩信谓高祖（能将）十万韩愈曰：北军千万虎与貔天子自将非他师是也。今陛下自将之兵几何人哉！。若曰：昔日慵惰不为用喧悖不循理是可废也。呜呼是不几于因噎而废食者欤甚不可也。臣愿陛下择忠实严重之将以为殿帅稍补禁卫之缺增训练之法使隐然自成一军则天子益尊严国势益安旨其驭诸将也。。若臂之使指矣。，岂有尾大不掉之患哉！。
赐进士出身头品顶戴四川等处承宣布政使司布政使清苑许涵度校刊。
※卷一百七十三校勘记。
不贵追也。（贵一作远）可谓宜远去（宜子衍）不前趋之（趋误作夺）主兵甚少（脱甚字）如巨师古辈（脱巨字）以藩篱江表（藩篱误作篱落）汝则有大疑脱有字内可以保江浙（江浙误作浙江）然不用师于关陕（师误作命）万一有失利（有字衍）则我轻兵得以扰敌（脱轻兵二字）固当遣之也。（当误作尝）其后既斩张方平（误作张平）窥江右以出吾右（并右误作江池）而我不可不知也。（脱不可二字）有事宜则以大将兼统之（宜字衍）屯申世景于福州（脱于字）。
