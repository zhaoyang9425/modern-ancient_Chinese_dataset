炎兴下帙一百三十三。
起绍兴三十年十月六日乙巳，尽八日丁未。
六日乙巳四川安抚使吴玠大散关捷报至。
吴玠捷报九月五日金虏（改作兵）自凤翔大散关入本界三十里犯（改作围）黄牛堡旬馀不退十八日遣将官彭清直至宝溪渭河夜刦桥头大寨获捷上曰：朕与金国讲好二十年未尝有纤毫之隙不意今贺天申节使人王全上殿口陈虏（改作金）主这语邀我将相大臣。又欲得汉以东淮以南土地一时臣僚谁不劝朕用兵朕谓和好既未解则兵衅不可开姑发信使以审其事至淮既不纳既归。又求遣反复诡诈而为衅端意在败盟重兵压境托为打围谋为深入朕不免严兵备。且戒饬诸将务为持重以观其变而犯（改作攻）蜀无名之举果为戎首（改作开衅端）事之曲直宁不判然散关小捷，岂非信顺之助而况弑杀君亲诛戮残忍天地所不盖工禽兽所不肯为（删天地至此十二字）神怒人怨灭亡无日令三道出师招讨审彼已量虚实换定我城邑招集我人民收复我寝庙母焚烧母虏掠母杀伤以图万全之举高爵醲赏朕所不吝卿等赞朕成。
算协以众谋，庶几恢复神州以雪两朝之耻宰臣陈伯康等奏曰：臣虽不习武敢不奉以周旋。
八日丁未金人立葛王裒于辽阳府。
神麓记曰：亮初刷国中女真五国乌熟（改作乌舍）铁黎（改作铁骊）渤海契丹汉儿军自备衣甲鞍马弓箭刀枪军须糇粮车牛奴婢自遥远来沿边道途艰辛不肯前行皆共谋曰：皇帝无道远犯（改作攻）南朝未知胜负难以归国我等，岂能就人失家之鬼乎！不。若从此就近径往辽阳东路东京与渤海酋（改作群）豪册立留守葛王为主何如从云：变是太祖武元之孙有何不可，于是岁十月闲入东就留守卫求见大王王才出厅尽呼万岁册即帝位迁之中都改元大定大赦天下门下朕惟前君乃太祖高皇帝之长孙受文烈遗命嗣膺神器十有五年内抚外宁近安远至虽晚年刑戮过甚而罪不及民前岐国王亮位叨宰相不思尽忠匡救辄敢行纂弑自僭窃以来昬虐兹甚是用列其无道昭示多方一前来皇叔元帅曹国王自先朝以亲贤当任止因纂位之初自怀恐惧无故杀害一前来太宗受太祖遗命不忘至公传位前君诸子并当职任止因篡位初怀疑惧将太宗亲子太保潞国王阿鲁中京留守胡里不（改作和勒博）阿里留守判宗朝胡里（改作呼噜）加宰相胡沙（改作和硕）霍王胡东（改作罕都）郓王神徒马（改作实图美）蔡王乌也。（改作乌页）八人子嗣等七十馀口并以我罪尽行杀戮一开国功臣晋国王孙领行省楚国王队辛（改作爱绅）止因篡位之初自怀疑惧将阿辛（改作爱绅）并兄子嗣三十馀口及驸马丞相干右刺（改作翁鄂啰）并宗室海州刺史等五十馀口并以无罪尽行杀戮一左副元帅国王撒海（改作萨哈）累建功勋止因篡位之妆自怀疑惧计搆遥没（改作雅穆）以白樊书假言宫外拾得令其诬告并其子御史大夫沙只（改作萨勒扎）并子孙三十馀口及太祖亲弟辽越国王男平章孛急（改作博济）弟兄子孙一百馀口拴部尚书毛里（改作玛勒）弟兄子嗣二十馀口太皇太妃并子任王喂阿（改作威赫）并以无罪尽行杀戮一前来太祖长女公主兀鲁哥（改作乌鲁格）系曹国王亲姨因篡位之初无故杀害一故西京留守蒲马甲为是亲弟韩王临民亲正忌其声誉令其家人诬告勘问不成故意杀害一应系系开国功臣太祖太宗时已经封赠王爵无故尽行追夺一会宁府系太祖兴王之地所建宫殿无故折毁一中都大内营造累。
年殚竭民财力不可胜计民力未足仍折毁南京大内再行修盖并皆穷奢极侈土木之功前所未有一因伊不儿病死却将乳母并二医人等尽行诛戮一宋国讲和之后聘礼不阙顿违信誓欲行吞并动众兴兵远近嗟怨医人祁翰副陈谏不可更不循省便行诛戮并旧有军器尽行烧毁却令改造遂致公私困竭生灵飞走无不雕弊一昨来皇叔曹国王被杀之后婶母国妃纳在宫中及亲族姨妹姑至并（一应）命妇有容色者恣行烝淫一亡辽豫王子嗣三十馀口天水郡王嗣一百馀口并以无罪横遭杀戮一嫡母太后曾言不可南征之事手自栈杀其大逆无道古今未闻一德宗嫡孙节（度使）母妻（子弟）并太师梁王儿孙妇曹国王次夫人并子及韩国夫人并儿妇孙妇等并以无罪尽行诛戮一枢密使北就西京西京留守等因北征回并加族诛宰执亦被鞭挞其馀其馀过恶不可备举前录数条稔于闻见遂致天怒人愤众叛亲离朕方留守东京遵养时晦四方豪杰将士吏民咸怀怨苦无所控告自远而至得数十万众日来赴愬再三敦请不谋同辞咸以太祖皇帝聪明神圣应斯抚运皇孙继嗣止予一人历数有归不期而会朕推诚固孙至于再三请者益坚辞不获已恭念太祖创业之艰难祖宗之计稷深惧乏祀特俯徇群情勉登大宝临御之始如履春冰宜推肆眚之恩以布惟新之令大赦天下改正隆六年为大定元年十月八日八日昧爽以前除杀祖父母父母不赦外罪无轻重已结正未结正已发觉未发觉咸赦除之内外大小职官并与覃恩仍委尚书省条奏施行一昨来签军著军人其闲我有贫难这人欠少官钱私债及典雇兄弟子孙妻女妹或父母自行典雇深可怜悯赦书到日不问新旧尽行放免一据南京等处修盖夫匠尽行放免一据契丹老和尚等得因签差南征遂致叛反赦书到日并许（径至）附近官司投首并许原免依旧复业一据昨因契丹人等作过其闲被军人等将不在作过数内外官员百姓及著军人女子孙驱奴并左右邻人一例驱奴令来自可怜恤赦书到日仰并左右邻人一例驱奴令来自在可怜恤赦书到日仰随处官司一一刷会勘验端的发遣本处依旧团聚住坐所有正系作过人等。若从与军人（斗敌）阵亡虏了家眷驱奴不在与放免如前来败失在逃即自新来投首除亲属外付本国人团聚将到驱奴准已收虏为定一据逃军离背军帅主并避役夫匠或犯罪。
在逃良贱人等赦书到处并限一百日内许令陈首与免本罪安坐更不惩断内军人分付本首复罪如初一据亡命山泽聚为盗寇赫书到处并限一百日经所在官司陈首与免本罪分付原籍收管如系据头领能劝率徒加旌赏一据自抚定以来不论如何断讫流移在他所人等并放还一据自来除名开落官吏如不犯正枉法赃并真盗并与改正量才收用一据自逃亡死绝户名下所著大小差发并租限赦书到并行除放一据五岳四渎名山大川圣帝明王忠臣烈士载在祀典者所在官司岁时致祭一据诸处暴露骨骸无人收葬者并委所在官司如法埋瘗一应合改正微收追究事件并准制条施行于戏以宽而众可御敢希尧舜之仁代虐而民允怀庶及汤王之德尚赖文武励翼（忠良襄赞）咸告嘉猷永臻至治咨尔兆庶体予至怀赦书日行五百里敢以赦前事相告言者以其罪罪之到日主者施行。
张棣正隆事迹曰：裒乃太祖第三子潞王宗辅之子也。亮之从弟裒字彦举乙巳三月一日寅是生小字忽竦马即位后改名雍。
又曰：十月完颜裒立于东京辽阳府遣译通事萧荼剌（改作萧察喇）带牌持赦抚定州县燕地郡邑指挥而下及燕山权留守拒而不从来使立诛之副留守李天告惧而拜命立遣子器之奉表称贺中都既定山东河北河东关西传檄而下至十一月亮死方遣人下河南及杀亮子我英于汴京废亮后壬午春正月裒知天下之妇已与子允升允迪率甲骑数万人迁燕山守臣完颜宗宪率在都文武百官具天子仪仗（迎裒）于小东门裒服便衣而入焉越数日下诏告天子内外文武百官各推恩初参知政事敬嗣晖知亮死欲立亮子光英于汴左相张浩辈不从乃止裒迁燕山贬嗣晖为庶人遣谥亶为闵宗臣下佥曰：刑馀人不可迁庙改谥武宗皇帝父宗辅为懿宗裒以父名辅非帝王称改名曰：宗尧母寿昌为钦慈皇太后封亮为海陵郡王谥曰：炀改葬东昬诏朕惟熙宗孝成皇帝以武元嫡孙受文烈顾命即位十有五年偃兵息民中外父安惟海陵郡庶人亮包藏祸心觊觎神器除煽奸党遂成篡逆而。又厚诬□（降从）王封亮既得志肆其凶残不道之极至于杀母人怨神怒自底诛。
灭惟皇眷佑于我家肆予一人缵承先绪暴其悖恶贬为庶人仍出其殡于兆域之外仰惟熙宗位号宜下百以闲者稽之礼文升附太庙复加美谥尊而宗之惟是葬非其所盖常慊然爰命有司卜地涓日奉还梓宫已于十月初八日备礼改葬于思陵，庶几有以安慰在天之灵播告中外咸使闻知故兹诏示想宜知悉。
增将士赏典诏敕朕仰惟太祖皇帝肇造区夏万国咸服迨十载而正隆失道不务持守害虐黎庶我名弄兵致尔交士军卒遂勤征役暴露风霜失悯之自膺推戴以来再欲班师然边衅既成未底宁息征戍之谋固非得已重念赏典不明酬庸未允而。又或失于稽缓令敕有司增多旧格比之国朝累行赏格特加优异颁降空名恩命仍出内帑金弊以助锡与一敕副元帅仰于军前视功轻重书填支赐于戏报国之心人所共有尔其雷励忠节却敌御侮以息（民生）永底平泰岂特予一人之庆亦使尔士卒安全富贵泽及子孙，岂不韪与共新定随等军功官赏已令尚书省颁降施行故兹诏示想宜知悉。
裒四子曰：允恭允升允迪允修允恭为皇太子允恭死立允恭之子璟为太孙璟尝奏表于裒曰：臣闻财宋久为敌怨尝怀觊觎南京宋之故都应有形迹惟宜燔毁如洛阳宋之邱陵何必常遣卫护。若二处废则杜绝残宋之望谓如每遣奉使入宋国朝射往往不胜有损国威今后使人射不胜者乞加罪决取旨时时葛王宣示大牙北虏官（删此三字）镇国上将军左司郎中粘割没雅（改作钮祐禄穆雅）言臣闻治国之道莫如内安百姓外和邻敌内外既安何忧于治伏自陛下龙飞以来国富民安四方绥静虽汤禹之德无逾焉臣愚不知忌讳冒死谨言皇太孙春秋方壮识量宏远神机英武非臣下所能发扬潜德正宜谨择儒学敦厚之士副佐聪明如近奏南宋事臣未敢奉诏南宋流播江外三十馀年无不宵旰尝胆伺我之隙如南京开封府残宋故都洛阳宋之邱陵二者乃宋人寝兴望相之所宜加修缮以塞宋人之望况自抚定以来彼邦遵服贡赋以时不惟财匮国贫盖亦念故巢而恐废邱陵尔。若一旦恃富强遽失宋人过望之意使人藉辞激众岁贡失时以劳圣虑加兵必矣。费用国资军民劳苦天下震惊国内生灵堕于涂炭，岂可。
忽诸陛下对功神武日月之明爰念无名之师不宜复蹈前辙安危这系未可知于今日之计莫若内安民外和好阴为坐困东南之策因其饥馑乘其盗贼谨修边备养威伺衅以谋混一今后所差奉使乞降指挥选于南京考射阅习然朝射片时胜负臣下希赏乌足以系国家荣辱皇太孙建立之妆宜修文德仰佐圣明以福天下如基所请神明之志甚锐实非宗庙万世之利奉上指挥所奏至忠并依所言粘割没雅（改作钮祐禄穆雅）特转一重（一重乃是一官也。）。
西夏回刘锜等檄书。
西夏国告檄大宋元帅刘侯侍卫招抚成侯招讨吴侯十二月二日承将命传檄书一道切以恩宣大国滥及小邦远迩交欢中外咸庆孤闻丑虏（改作金人）无厌敢叛（改作败）盟而失信骄戎（改作亮为）不道忘称好以和亲始缘女真辄兴残贼窥禹迹山广广覆尧天日月之光将士衔冤神人共愤妄自尊大者二十馀载怙其篡者七八其人皆犬豕之所不为于春秋之所共贬盖总辫缦缨之众无阅书隆礼之风（删毕犬至此二十八字）唯务贪残（改作争）恣行暴虐吞侵诸国建号大邻壤以称藩率华民而贡赋驱役生灵而恬不知恤杀伐臣庶而自谓无伤虽夷狄之有君不如诸夏之亡也。德文评语五而既作咸兴曰：盍归乎！来（删虽夷至此二十六字）当中兴恢复之期乃上帝悔祸之日九重巡幸昔闻太王之居邠（改作屡迁）大驾亲征今见汉宣之却狄（改作复作）诏颁天下抚慰民心未闻用夏用变夷第见兴王而黜霸（删未闻至此十四字改作爰应顺以兴师冀乘时而靖乱）其谁与敌将为不战而屈人莫我敢当可谓因时（改作相机）而后动共或恣睢猖獗抗衡王师愿洗涤于妖氛庶荡除于巢穴勿令秽孽重更蕃滋虽蝼蚁之何殊亦寇雠之可杀（删勿令至此二十字）庙堂御侮看首系于单于帷幄谈兵复薄伐于𤞤狁如孤者虽处要荒久蒙德泽在李唐则会赠姓至我宋乃。又称臣顷因巨猾之凭陵遂阻输将而纳款玉关路隔久无抚慰之来葱岭山长不得贡琛而去怀归弥笃积有岁年幸逢拨乱反正之秋乃是斩将搴旗之际顾惟雄贼（删此二字）来寇（改作践）吾疆始长驱急骑以争先终救死扶伤而不暇使彼望风而遁败衄而归岂知敢犯于皇威遽辱率兵而大举期君如管仲则国人无左衽之忧待予或卫公使边境有长城之倚（删期君至此二十六字）神明赞助草木知名功勋不减于太公威望可同于尚父力同翦灭无与联和将。
观彼风声鹤唳之音当见其弃甲曳兵而走孤敢不荣观天讨练习武兵瞻中原皇帝之尊望东南天子之气八荒朝贡愿同周八百国之侯王四海肃清再建汉四百年之计稷伫闻勘定当贡表笺檄至如前言不尽意。
赐进士出身头品顶戴四川等处承宣布政使司布政使清苑许涵度校刊。
※卷二百三十三校勘记。
起绍兴三十一年（脱一字）直至宝难渭河（鸡误作溪）昬虐滋甚（滋误作兹）留守判宗胡里加（判宗误作判宗朝）计搆遥没以白樊书假信（遥没一作造设信误作言）临民清正（清误作亲）忠良赞丧（误作襄赞）下诏以告天下（误作天子）徐煽奸党（徐误作除）仍出内帑金币（币误作弊）安享富贵（享误作业）预选于南京（脱预字）檄告大宋元帅（檄告误作告檄）。
