炎兴下帙一百四十三。
起绍兴三十一年十一月二十八日丙申，尽其日。
炀王港督录曰：岐王亮杀主自立改元天德都会宁府内侍陷虏（此字改作北中）每思报仇乃进曰：燕京自古霸国虎视中原为万世之基帝都近矣。遂纳其言差梁汉臣允修燕京大内正使也。彦舟为副使自天德四年起至正隆三年毕工改燕京为中都择日迁都燕山府以护驾军三十万铁浮图一十万紫茸细军一万为先锋木突（改作穆敦）总管留守会宁府正隆四年八月十八日至燕京萧玉奏曰：陛下移燕山去白沟百里之外皆南宋故土孔彦舟郦琼靳赛王喜徐文孟斌之徒项背宋臣皆握大军尽屯中原万一有变非国之主亮曰：卿无忧也。梁汉臣奏曰：臣闻南宋讲武教兵有吞中原之志愿陛下无坐乐于内可令山东两路河北三路通水去处积草聚粮仍于诸路州军置造军器兼修大梁虎视江淮及造战舰以备海道征伐并依亮一日入皇后阁见棹子上胆瓶内有木樨花数朵问此花出于甚地后曰：汴京。
孔彦舟进来乃索笔砚为《诗》曰：绿叶枝头金缕装秋深别有一般香一朝扬汝名天下也。学君王着枯黄一日宣梁汉臣曰：朕欲修汴京大内时复巡幸卿为朕谋无得有辞汉臣曰：被奉圣训岂敢辞免愿陛下颁诏诸路发人夫工匠以候使唤以梁汉臣充修汴京大内正使孔彦舟为副使因谓汉臣曰：赐金字牌子与卿去处如朕亲行赐金奶钱段绢各一百仍差都统阿使多术律宁（改作舒噜宁）统骑军二十万驻劄于汴京城外防逃走工匠人夫工匠日支米二千半钱五十文人夫变如之贞元三年梁汉臣孔彦舟至汴城正隆元年春起夫正隆四年毕工梁汉牙孔彦舟奏京城大内修造了毕。又令人催造通州战船遂起人夫抬舁木植打造战船三等凡灵敏千只委兵部尚书苏保衡徐文统押仍于诸路刷铁匠五千人打造人马衣甲军器有郓州相州青州进到铜钹刀五千口改造敲刀。又令东平府北京阅州大安军集八百万签女真渤海契丹汉儿五十万山东两路河北三路并签大军一十万诸路番汉军七十万诸路捕鱼稍工水手一十七万番汉等军共二百九十七万令分八路入南界完颜仲统兵取长安凤翔至西蜀完颜明统兵自西京至均房汴京南颍昌府方城颍县邓州孛堇（改作贝勒）统军自南颍州蔡州临汝阿鲁（改作阿噜）术律（改作摩哩）统军自亳州至城父顺昌府光州乞伏赤朱自寿州合肥和州界耶律术（改作耶律穆）自青齐至淮楚界御驾亲征兵部尚书苏保衡监修战船苏保衡奏臣被奉圣旨打造战船完备通州至定要口二百八十里陆地不通河沟无水通舟入海伏望特降睿旨行下措置帝宣汉臣来曰：苏保衡奏来称通州不通水海口陆地二百八十里奈何梁汉臣曰：起三路人夫开渠担水（作成）浮泥用夫拖船入海行下苏保衡即施行梁汉臣私曰：贼（改作暴）君无道但得一路人夫叛我宋中兴有日柰何自修燕京及大梁签刷人夫工匠三百馀万无一人是丈夫也。，岂非天哉！苏保衡起山东民夫开河担水挽舟自通州入定林口二百八十里人人称冤道路嗟叹而无一人敢叛者汉臣。又奏西京洛阳好花宜巡幸看花正隆二年二月幸洛阳一夜天降大霜群花尽死不悦梁汉臣曰：陛下降诏催促诸路大军南取江淮无失其时天与弗受返遭其咎时至弗受其殃臣愿陛下统一天下混车书于万里，于是下诏催促马步军起行往汴京。
宣梁汉臣孔彦舟抚问修大内不意有人谮彦舟者遂赐酒酖之彦舟捧卮跑饮见彦舟臂上雕青问曰：何物也。彦舟曰：臣少年时不成器教人刺来曰：卿如今成器敢做甚彦舟股栗命彦舟充西京留守起行至路药发而死二年八朋在汴京值中秋设宴百官玩朋忽密云：罩月索笔作鹊桥仙词曰：停杯不停歌不发等候银蟾出海不知何处片云：来做许大通天障碍虬髭撚断星（眸睁）煞惟恨剑锋不快一挥挥断紫云：根要见婵娥体态翰林学士祁宰奏曰：陛下弃大国宫殿遍幸诸州败盟兴师无故举事劳力役生灵兴工动土修建西京之内开掘无用之河劳基军民嗟怨盈路太乙出现陛下转以为妖殊不惮畏臣食禄于朝焉可缄默伏望陛下察天地之不祥收兵罢役通和南宋复还故都四海九州咸感圣德天下幸甚亮大怒斩之灭其族焉隆三年二月下诏小龙虎大王兵五万守镇蒙古右司虎牙卫将军大家奴（改作大嘉努）守镇上京会宁府术律（改作舒噜）侍中兵三万守燕京中都葛王兵五万屯齐郓两州兼津发粮草皇太子奉国卫将军户部侍郎张昌等守汴京御营前军高委礼管押御前射雕军一万三千并紫茸细军三千御前提举右将军达耳明威（改作塔尔明威）御前左将军赤盏明威（改作持嘉明威）御前前军伽罗明威（改作额噜明威）御前后军西道部属这兴国奴（改作兴国努）将紫茸细军三千人令分五部一部五百人每队六十人谋克（改作穆昆）一人队头一人戎芦服一人牌头二人饭食五人队身五十人五年秋九月起汴京敕天使催促八路军马各依地分入南界进发时童谣言正军三匹马签军两只鞋郎主向南去赵老送灯台九月渡淮至寿春屯驻差御前都统骠骑总管韩夷耶奉敕领行临发赐御制喜迁莺词曰：旌旄初举正𫘝𫘨力健嘶风江渚射虎将军落雕都尉绣帽锦裘翘楚气张断发争柰鼙地一声鼙鼓笑谈顷指长江齐骇六师飞渡此去无自惰金印如斗独在功名取断锁机谋垂鞭方略人事本无今古试舒卧龙韬韫果见功成朝暮问（江左）想云：霓以俟玄黄迎路韩夷耶兵南进遣千户莫利（改作穆棱）领骑五百掠地遇大宋姚兴马军五十馀至尉子桥游骑探得遂报破敌军统制戴皋戴皋请统制姚兴再率四队四百人出阵王权领众因走车采石江口是夜多张旗帜地中明火径虏（此字改作敌营）数千伏路虏（改作敌）不能前遂得渡江屯驻东采石亮。
驻军和州两岸相对日谋渡江是日淮东刘两府锜拥兵淮楚舍人虞允文催督张振将建康龙湾采石军船分布上下汉张振差戴皋提举诸处人船王宗海鳅二百只周荣狮子船一百只策应采石范汴战船五十只在采石河口对母山杨林口薛家湾耿下张渊将艨艟船三百只对石婆嘴三山基时俊战船五十只屯于沙洲北乌基马家渡杨选战船三十只对放口马家渡张永战船五十只策应薛家湾慈乌基王宗水军张振王琪虞允文催督措置防守江岸时十一月八日虏（改作金）主于江西岸筑坛遣奉国大将军乞伏赤朱押战船一千馀只出杨林口沿江摆布虏（改作金）主登坛手执小黄旗招使入船敕下如先得岸者建康金银给支一万千户登舟济江虏（改作金）主台上用黄旗一刺各馀只战船摆为一字直趋东岸而进张振登山见贼（改作敌）船指东采石岸进用诸军号带旗指便诸军战船及艨艟斗舰海鳅等船出岸两势包掩鼓声震天飞箭如雨旌旗盈江咕声如雷两势掩击战士奋勇争先尘战艨艟战舰江上逆水如飞虏（改作敌）船低小尽没于江活捉番贼（改作敌兵）不知其数跳水死者千馀人虏（改作敌）船一千馀只走西岸诸军踏车船赶杀梁汉臣奏云：本国大捷请陛下登舟早达建康虏（改作金）主欲登舟赤盏明威（改作持嘉明威）将军奏曰：陛下番（改作北）船底小尽被南宋压沈大江柰何陛下乘舟欲渡是梁汉臣卖陛下于宋朝耳亮见败舟奔岸亮夺怒谓梁汉臣曰：汝本宋朝旧臣朕高官厚禄恩过朝士不知纪极而敢反朕遂命赤盏明威（改作持嘉明威）将军斩梁汉臣于江岸虏（改作金）主见诸军败回返和州诏天使催促海道大军苏保衡有海船千户韩宗愈降于李宝李宝追赶用火箭烧番（改作北）船船尽焚没尽没尽降其军正隆五年十一月亮至扬州东门外汉王庙建御寨诣瓜洲岸望在江见本朝以虞舰教水军于江心旌旗丽日器甲鲜明艨艟战舰海鳅戈船及狮子船楼子船于大江心飞走布长阵望北岸一弩箭射不到处打梆子声不绝排一字阵于浮玉亭上声喏诸船复回虏（改作金）众大骇亮谓臣下曰：此纸糊船何足道哉！遂回扬州御寨有木突（改作穆敦）总管大怀忠总管肖这巴（改作萧扎巴）众议曰：郎主坚欲渡江适观大宋战舰江心如飞甲士奋勇人船精锐我等皆北人走马射箭为上，岂可乘船与江南人战大江金星死于江中不见乡里大。
怀忠等早至御寨奏事见乐家奴（改作乐嘉努）将军云：郎主昨晚大醉未直大怀忠乐家驻（改作乐嘉努）郎主夜来有何圣旨乐家奴（改作乐嘉努）曰：昨晚与后妃饮言三日渡江不得将大臣尽行处斩肖这巴（改作萧扎巴）以蹑大怀忠脚谓乐家奴（改作乐嘉努）曰：若郎主起来谓大臣奏事则个，于是肖这巴（改作萧扎巴）大怀忠复回商议云：若不行弑逆我等无缘还乡必死于此大怀忠云：郎主有紫茸细军万人护御双乐家奴（改作乐嘉努）将军倾信柰何事有泄露死和无疑肖这巴（改作萧扎巴）云：晚朝奏遣细军东取海陵先请乐家奴（改作乐嘉努）将军谕以祸福使心变动事可济矣。晚朝奏云：臣等度大江必能济渡（东有）泰州可令紫茸细军连夜进取所掠金银尽以给赐一发渡江必能济岸遂遣之行是夜诸人邀乐家奴（改作乐嘉努）将军说之云：郎主坚欲下江南今南宋沿江战艘万只冲巨浪如飞我等（尽喂）鱼鳖耳乐家奴（改作乐嘉努）曰：诸人欲何如大怀忠等曰：若不行弑逆定难回乡乐家奴（改作乐嘉努）曰：诸人举事家奴（改作嘉努）愿效愚诚肖这巴（改作萧扎巴）曰：今夜三鼓伏万弓于暗处使人举咕父即入言南人刦寨公先盗郎主弓剑以烛引郎主出帐诸人望烛明处以万箭齐施时公当避之大怀忠曰：若事济拜公大将军东道大总管乐家奴（改作乐嘉努）许诺是夜三鼓亮醉卧帐中闻外咕声乐家奴（改作乐嘉努）云：恐人所盗臣带于身家奴（改作嘉努）孰烛引亮慌急披锦衾出外家奴（改作嘉努）弃烛奔窜万箭齐发射死亮大怀忠等引军北遁。
亮乃阿骨打（改作阿固达）长子宗干元子也。宗干生四子曰：充曰：兖曰：襄曰：兖皆为亮所诛死亮篡夺后以同谋皆讨论封拜自古讣肖王仲武鸟挞（改作乌塔）大卿高景山兴国奴（改作兴国努）各赐铁券平昔善者皆沾恩赏睚眦宿怨如完颜卞曹坚之刘仲甫之徒皆贬降窜黜焉。
神麓记曰：亮安装登极惟有一亲弟梧桐兖（旧校云：金史兖本名梧桐）以殿前都点检为贺正旦使来我朝都亭驿中病甚亮以天使催督返界归国死。又有一亲弟判宗正雍王兖小名蒲甲（改作博哈）为人氵莅事精勤果断不私众人称赞惟亮不甚和畅即位之后徙座次上藩除西京留守大同尹有说书者刘敏讲演书籍至五代梁末帝以弑逆诛友珪之事充拍案厉声曰：有如是乎！奴婢契丹人栲栳提点上告变云：大。
王谋反宣诏至燕京斩而烹之二子皆赐死。
天德三年诏门下朕临民而为父母必思安于兆民继世而为帝王必思期于万世是以定国家之计岂使止于目前承祖宗之谟不敢忘于在远昨因抚绥南服分置行台时边防未定法令未具本非永设只是从权既而人拘道路之遥事虑岁时之滞凡天下固无亲疏彼此无闲各体君上之意务尽均平。若能于公相之子孙闾阎之黎庶一体视之如朕之所喜无以加焉朕虽居人上之尊承万方之统食不甘味寝不安席惟以太平为忧不敢以位为乐也。自古帝王固有酣醉嗜欲辍朝废政穷奢极侈耽乐是从虽有忠义之士犯颜逆耳一谏而有斥逐再谏而加诛戮则终杜底下臣之口无复敢言者朕非不知变非不能所以然者重念太祖皇帝艰难以取天下俗救民于水火之中非欲自尊务承先志兢兢持守虽跬步不敢忘凡尔有官君子待享爵禄于安平之时其可不念太祖艰难创业之功今朕求治之意交修不熙庶绩朕宣布百官盖有五刑著为常典小者加之责罹于邦宪实有伤于朕心故使通闻庶令天下有守法奉公无赃私之过朕所闻知必加进用自今后凡有罪者无或隐而相容凡觖望者必尽狱以取平庶共底于大宁以同享于极治咨乐有众全予到场不故兹诏示想宜知悉诏书如右宜令尚书刑部关牒各应行下于合属去处。
赐进士出身头品顶戴四川等处承宣布政使司布政使清苑许涵度校刊。
※卷二百四十三校勘记。
岐王亮弑主自立（弑误作杀）王喜徐文（王喜应作王善）铜板刀五千口（板误作钹）自寿州至合肥合州界（脱至字）将射雕军一万三千紫茸细军一万先下两淮韩夷耶奉敕领军南行（脱将射雕至韩夷耶二十一字）姚兴单骑突入贼军出没数遭身带数箭抚谕战士今日报答国家建节封侯在此一日无得退走姚兴见贼添兵数万遣骑求救于王权相拒历阳王权领众回走东采石江口（脱姚兴单骑至相拒历阳七十五字）是夜多张旗帜城中明火抽军倒那济江贼军知觉大战于杨林渡统制时俊用劲弩数千伏路（城中误作地中脱抽军至俊用二十一字劲弩误作径虏）虏主见诸军败绩（脱绩字）部管肖这巴等众（脱等字）使人兴咕公即入（公误作父）自唐古卞萧玉（误作古卞肖王）。
