炎兴下帙一百十五。
起绍兴十五年十月其，尽日。
建炎元年今上皇帝即位以廷议与金人三镇责授安化军节度副使韶州安置公不胜忠愤上疏及移书宰辅辨白其略云：元议与金人三镇及金帛骡马遣使送誓书差沈晦为国信使奉今上皇帝出城至虏（改作金）营皆是正朋上旬中旬事牙是时在畿甸收拾援兵至二月一日姚平仲刦寨失利虏（改作金）人复攻城臣自拱州与李邈收集东南兵入援至初二日奉圣旨宣召自陈州门钓上城入对被命出城面奉渊圣圣旨明切刦寨非朝廷之间民须要奉当时所与物止鞋带四百条水银鹏砂十许斤敌中五汭等所用别无其他自有奉使月日可考。若兴发明剖析恐身首异处家族残灭亦未足消弭人言疏奏不省二年诏募能使金国者公露章应诏有旨复（大中）大夫乘递马赴阙制曰：朕念二圣和鸾之双远勤沙漠之征惮两河耕稼之民久困干戈之役思得贤士往使殊方岂无忘身徇国之人应侧席救灾之诏尔名实相称文武兼资雅意论兵用合孙吴之妙高才视草夙推颇牧之奇蚤荐历于禁涂遂参陪于枢管稍愆清议荐寘丹书兹露章于公车斩将命于绝域朕嘉乃陈议慨然请行宜复次于廷绅俾来朝于跸略当图忠报益展素怀伫尔疾驱副予临遣时车驾驻跸维扬公入对上嘉奖再三欲留公公以非应诏本指。且感上知遇奋不顾身慨然请行复资政殿大学士左大中大夫弃国信使是虏（改作边）情资政殿大不士左大中大夫充国信使时虏（改作边）情叵测公至虏（改作金）庭被拘留始诱以富贵中迫以鼎镬公不为屈虏（此字改作金人）亦义之不敢加害公知虏（改作敌）欲寇（改作窥）蜀遣使臣（阙）偁潜告宣抚张浚欲其持重为万全之举。且云：江左人钱钊傅升乃引者勿令近行在。又遣使牙杨安以樊书经文寄季弟南阳公及龙图公常具奏今在御府虏（改作金）常遣公策公力辞不行四川宣抚司常以使臣徐福状闻副使杨可辅来归公复以蜡书潜言虏中（改作北庭）事上命赐家属银绢绍兴元年有旨以公奉使日久守节不敢令福州赐钱千缗。且令守臣存恤家属常因遣使以金帛团茶赐公制曰：男子有四方之志夙厉于远图行人道二国之言久勤于将命肆颁渥泽用侈光华卿顷以才猷常登枢近抗使旌于万里不惮勤劳留。
异域者十年益昭忠信念其良勚宜有褒锡以兼金贲之束帛加织文之纤致分异异之甘芳特示殊私式将厚意每怀靡及方赖于咨谋有功见知尚期于来谂时绍兴七年也。公留虏（改作北）庭既久虽流离困苦然忠义所激所遗家人书一语不及私尝寄南阳公书略云：虚中囚系异域生理殆尽困苦濒死自古所无中遭胁迫幸全素守惟一节一心待死而已终期不负社稷念虚中遭遇主上最先众人往日在京城外迎奉归城中粗殚犬马之力今日之戹亦为国事分所当为夫复何憾。又寄公夫人书略云：自离家五年幽囚困苦非人理所堪今年五十三岁须发半白满目无亲衣食仅续惟期一节不负社稷不愧神明至如思念君亲岂忘寤寐俯及儿女顷刻不忘度事势决不得归纵使得归亦得在数年以后兀然旅馆待死而已至于歌诗者不胜记其诗有曰：定鼎未应周命改登床合许宋人平。又曰：南冠终日囚军府北雁何时到上林。又曰：传闻已筑西河馆自许能肥北海羊虽一饭未尝忘君如此公志欲就大事尝与使事得归者欷歔别。且曰：大丈夫身拘异域不能效奇功报本朝顾乃同匹夫匹妇之为谅自经于沟渎耶非吾志也。时中原东北豪杰之心愤为左衽（删此三字改作起）公密以信义感发之从者如响乃以绍兴乙丑与伪翰林不士高士谈等同谋结集欲因虏（改作金）人拜天就刦杀之先期以蜡青来告朝廷欲为之外应秦桧怀奸无状。且忌公功在已上缴回蜡书会事变觉公父子俱死家无噍类时年六十有七公初讳黄中后帅庆阳徽宗御笔改今名云：子师援右朝议大夫直显谟阁初广平公既拘留异域虏（改作金）人将用之惧其以骨肉为念欲以家属为请广平公密知其意因王化使还附奏云：如虏（改作金）人万一有请愿以没贼（删此二字改作甘心陷敌）为辞会秦桧当国主和议甚力虏（改作金）人以士夫北留者家属中为请桧悉遣如约显谟公方侍广平夫人闲居桧谕旨监司迫遣老幼无一遗者继。又中使促令就道显谟公到阙具对劄略云：道路之传以谓牙家属既到即送邻邦致及蝼蚁之贱无补国事万分之一然而尝闻苏武持节居匈奴十有九年既归之后但见因使者致金帛赎胡妇所产子还中国以嗣其世著于信史实为中国（删此二字）美谈伏念臣父虚中中义自奋谋不及身今。若尽遣其室恐非朝廷所以矜恤之意况臣父虚中元是奉。
使而去以一身徇国家之急即与其他被执之人事体不同绍兴七年王伦归自金国尝与臣谓伦来时牙父虚中托以一事附伦奏云：若敌人来取家属愿以没贼（删此二字改作甘心陷敌）为言此语陛下必尝知之以此验之可见牙父虚中虽以一身持节在外未尝不乃心王室而其家属望朝廷主张之意乃先定于十年前岂欲臣母子颠跻于道路而远徙于他邦哉！为桧所抑竟不得对全家驱迫出境闻者扼腕呜呼公天资忠义爱君忧国出于志诚忘身殉难终始一节不闲夷险初童贯兴燕山之役朝廷以公参谋公知召祸启衅辈家安静之福不忍洁身自全以为高其所论谏及条上三十议在率以自治为言虽（不用）而拳拳益切逮虏（改作金）人渝盟兵逼畿甸公崎岖戎马闲收合散卒移檄诸道护卫陵寝应援京城继交命使虏（此字改作金营）开谕祸福太上皇帝以归不幸岭表独抗章应诏愿复使绝域公精忠自矢亦可概见矣。初公尝梦挟日以飞故有傥符他日梦尚冀反宸游之句逮拘絷虏（改作北）庭至死节之日凡十九年餐毡咬愧公能隐忍就大事天倾地覆公志莫遂事既败全家赴互而公之志益显呜呼悲夫。
李纲传信录曰：初宇文虚中以中书卢沟河之败虚中走焉及燕山奏功归为翰林学士宣和八年秋复从贯以行金人犯顺（改作攻汴）虚中同贯奔还道君以为资政大学士京畿宣谕使虏（改作金）骑既逼都城虚中走宿亳闲至是闻虏（此字改作金许）和乃归上以为签书枢密院事故京城为之语曰：一走而为内翰再走而为大资三走而为枢密虚中既奉三镇诏书至金人军中自以为有和戎（改作议和）之功识者笑之。
朱胜非秀水闲居录曰：宣和初出师以童贯蔡攸为宣抚使刘延庆为总帅翰林学士宇文虚中叔通参谋既至境上虚中度事势不可为乃以劄子示贯攸谓发罢兵其略云：昨者耶律延禧失国淳辄篡立国家以兄弟之义不得不问举兵巡边招纳其人仍绝岁赐是为义举今天祐宗社全中国之恩威昭盛德于殊俗顾諟明命恐不可缓正宜明下诏书谓前日这役以淳篡立今淳既亡其国无主幸灾伐丧非中国之义仰边臣按兵不得出讨乃令雄州移文对境喻以岁赐已到不知交与何人如此可黜契丹忿戾。
之心宽我边计迁延岁月得以为备。又于仁义恩威一举两一如女真（改作金人）责我夹攻亦当喻以元约止谓耶律延禧无道今彼国再易主不伐丧义礼所在人情所同虽云：夷狄（改作金人闻此）亦必心服贯攸不能用叔通靖康初副枢。
安成之枢密宇文议燕保京记曰：宣和壬寅朝廷议取燕云：命取枢密宇文公以本职显谟阁待制参预军事公驰至河北见沿边匮乏兵备缺然兼虑女真异日强不可制即上疏力言河。又贻书与太宰王黼元枢郑居中及其兄承旨并翰林学士赵野托承旨与野力劝黼黼不从遂取旨命公不得漏泄章疏时师老无功上有意中辍而契丹九大五耶律淳死国人离心黼再主攻伐之议镌宇文公待制命知檀州（檀州去燕山四程）荐公遂以修撰帅庆阳而朝廷。又有收复灵武之议欲命高俅总其事御笔条画攻取之计俾公遵行。又力言不可高俅自惮其事寻已而公亦罢帅责知亳州乙民政局岁公为翰林学士童贯欲取云：中（公以）云：中斗绝一隅纵可取亦不可守贯之党马扩李宗振等陈可取之策二疏交上时蔡说当国欲从贯言公兄时为右辖与李邦彦合谋力争于上前京之说不胜遂画旨留候至乙巳岁十二月金人寇（改作入）边燕山失守报至中外失色上御保和殿召问公曰：（悔不）用卿前日之说公奏先降罪已良以收人心人心部则中原决保无虞上命公草诏而公先以草成诏本在怀中即取进呈。又列更朝政数十事于诏本之后时上欲诏书中入政事拘说纪年贤能陷于党籍之语大臣亦有言不须降诏公泣涕力请上从公言诏下人心大悦上曰：卿素得陕石士心可以资政殿大学士为宣谕使躬往陕西择将召兵以赴国难公以二月二十八日朝辞出京至陕西以檄文召种师中姚古令各以麾下兵赴京畿而公亲总马忠等兵至郑州之东遇金人万骑欲据郑公虑郑破即绝西兵来路遂令忠邀击于仆射庙前金人大败公。又移文诸郡及申奏朝廷声言陕西有兵五十万至（二帅及诸珍至者十九万此先声也。）金人莫测虚实遂领兵下寨不敢四出至今郑人绘以及马忠像于仆射祠中公以丙午二月一日回至京师时朝廷于正月中旬已讲和金人止俟得金帛犒师即还而李纲引兵刦寨失利无一骑还者金人忿朝廷失约再攻京城西北隅几破云：梯四面交至矢石如雨城。
中精兵自梁方平团结五万人破于滑州保灌领三万败于近畿寨失利。又丧数数驱市人登城守御不能荷戟弯弓公忧社稷危甚即入见渊圣于延和殿泣（谓公）曰：救此危急有何策公言今城中惟有禁卫市人不可出战西兵至者未满万人其馀计程须旬日可至王师寡弱城西北隅已摧毁拒敌未有策惟有臣以身当畿寨之事牙试冒死往说之上曰：卿。且奋不顾身以救国家之急公即欲前去自畿寨后金人睹使人来即杀公捐甲服朝章以三省大程官数十人人张盖扬鞭喝宇文大资而出城而金人以万骑围绕前驱已有被杀者公言我来计议事汝安得杀人金酋（改作帅）二太子者旧闻公名知公至即止兵引公至帐前会食公问再攻京城之事二太子曰：朝廷已与我和因甚却来畿寨公曰：我招西兵至城下西兵贪利不知朝廷甚事二太子曰：是不是公曰：人谁不畏死我以不能止约西兵畿寨冒死而来以明非朝廷之意公议论慷慨众感其信义遂止攻城令公速往奏知公言今日已晚俟来早入城二太子。又喜公不疑留饮至夜对公焚攻城器具翌日公对延和殿言二太子可以信义感动已不攻城今宗室诸公皆从上皇往东南惟康邸为质于军中牙取圣旨以来日试往取康邸还阙上许之除公签书枢密院解所服正透犀带以赐之公次日再往金人寨中力请康王还并指名取吕颐浩等七人谓金酋（改作人）曰：若此事不见听只死在此所誓不空归反复至数千言金人感其意许之公遂与康邸及颐浩等联辔而归公尝谓今上在兄弟中英伟绝人虑久留金人寨中特建议亲往奉迎遂为今日社稷大功。又虑兵久不退生变二月七日。又取旨说金酋（改作人）趣其归师金酋（改作人）许以四月十日为期公再三陈论自辰至申促至二月十日二太子曰：枢密不梢空我亦不梢空（金人以虚诞为梢空）请公初十日早亲来看我退师二太子。又说（割三镇事公以难辞）二太子曰：若能固守盟约三镇别有商量止要赋税公有令二太子作誓书入此十六字于书中携之以归奏知上喜甚时二太子方还师公亦反复说令报知粘罕（改作尼堪）回至代州矣。而李纲之门人皆曰：前日保京城之功只说陇西公今日却归宇文须与埽了埽了之说当时忌功语也。公初与二种及姚古商议为备御一十九事为一。
册皆在画一欲其枢府施行而同列皆言我辈在朝金人必不来何必设备御所论率矛盾不合公争于上前言主和者不肯设备主战者不量力以丧师轻视敌人如儿女子，岂不误国有言官旧尝恳公荐自代公不语至是在言路。又欲与其知已位亚政府者为地抗疏力底颂绵虚言无实如诬公在云：中丧师等事公未尝总兵。又云：中在虏（改作北）境距代州三百馀里公未尝帅太原不知何以得此语。又谓公以口舌退金人之师致王现无功底公既力兼同列见公智略辐凑。又有退金人保京城大功妒之颇甚公孤立不胜亦恳外补遂以资政殿大学士帅青州朝廷降诏令三镇邀击金人粘罕（改作尼堪）者复回至太原公所议备御十九事皆不省惟唐恪闲采其议而何桌虑计策行则公复用取其策焚之备御从此而不讲公所招宿将孙安节乖绵不用至三镇邀击丧师金人遂以盟约终不可信攻太原陷泽潞朝廷督种师中等陷没相继太原以无援失守大臣亲总兵皆溃散国威靡然金人再犯（改作逼）京城遂成北狩之祸皆轻敌寡谋妨功嫉能所致也。靖康丁未三月八日辅田安成之谨记。
金人兀术（改作乌珠）殂。
金人李大谅征蒙记曰：皇统元年副凶帅兀术（改作乌珠）诛都元帅挞懒（改作达兰）以割河南还大宋有逆谋提师过河复取河南四年回师谓南北行府三帅曰：吾近因国有叛臣结连南宋自引军吊伐问罪于宋大军至亳州思虑越淮桥道沮遏车骑吾心荧惑未瘊忽淮阴二进士还来献陈平宋国策时吾急遣龙虎阿鲁保（改作阿勒巴）二帅探路先行韩常周棨骑兵至淮上吾入盱眙疑有重兵把路龙虎遣使报曰：淮南无一人一骑为备已遣五千骑越淮分守盱眙黾山把截水路两处造桥吾大喜昼夜兼行至淮上果桥成六坐分步骑径济淮源占据淮河摆布斥堠细观南耗东过淮阴南至六合西临昭信昼夜不绝因观宋室新立黾山城寨临淮大势就山为隘。若能聚粮屯兵此地据守吾虽铁心未敢轻举但见空壁吾心自忖宋室空有建城立势之心而无聚粮据守之法。又观二进士所陈图策淮南路盱眙之楚州行路窄隘左有长淮右临河渠粮道遥远有过邵伯至山阳人骑回惟是获到菱实鸡头莲子闻诸军不避寒酷踏泥打冻决池涸港掘藕拾菱寻鱼摸蚌。又宰杀骡马相。
兼为食诸军饥苦之声不忍闻但虚心宽谕而已。又诸将士云：辎重俱尽有食奴婢者。又多言南实力派测要回淮上惟吾心所料南宋既修起盱眙此乃据山临水大利之势尚无守法措置安有智谋就吾敌也。决无渡江之理吾独与萧平章计议大言檄书于宋。若从此约请诣辕门计议如敢违拒水陆星电越江萧平章南去日视诸军饥心嗷嗷忘失寝食龙虎阿鲁保（改作阿勒巴）言。若南宋受檄犹得半军回。若宋军渡江不击自溃吾曰：尔论正与吾心同吾西望粮糗因南听萧毅之信心神不宁如此朋馀铁萧平章跃骑走报不觉喜感天神与南使同来议止淮为界誓信约定南使回吾班师回汴点集军马辎重骡马依稀四分奴婢十中无六七惜哉！军机至此而不能决。若能决无一人一骑得回也。吾私心用知但一檄书下宋取捷乃万世不传之上策吾近因贼徒激恼气冲吾守顺昌日箭疮发作遇阴风痛髓忽承诏报宇文国相连中外官守七十馀员欲乘边事未息及迁都之冗谋反幸得万户司寇惟可也。（改作沃赫）告首捕获宇文等请即暂归朝议事至日宣到皇叔都元帅辽国王危笃亲笔遗四行府帅曰：吾天命寿短恨不能与国同休少年勇锐冠绝古今事先帝南征北讨为大元帅左都监行营号太子军东游海岛南巡杭越西过兴元北至小不到云：城今契丹汉儿侍吾岁久服心于吾吾大虑者南宋近年军势雄锐有心争战闻韩张岳杨各有不协国朝之幸吾今危急虽有其志命不可保遗言于汝赞美叶身后宋。若败盟任贤用众大举北来乘势撼（改作收）中原人心复故土如反掌不为难矣。吾分付汝等切宜谨守勿忘吾戒如宋兵势盛敌强择用兵马破之。若制御所不能向与国朝计议择用（智臣）为辅遣天水郡公桓安坐汴京其礼无有弟与兄争如尚悖心可辅天水郡王并力破敌一也。宋。若守吾誓言奉国朝命令时通国信益加和好悦其心目不数岁后供须岁币色色往来竭其财赋安得不重敛于民江南人心奸狡既扰乱非理其人情必作叛乱无虑者二也。十五年后南军衰老纵用贤智亦无驱使无虑者三也。俟其失望人心离怨军势隳坏然后观其举措此际汝宜一心选用精骑备其水陆谋用才略取江南如拾芥何为难耳尔等切记吾嘱吾昔南征目见宋用军器大妙者不地神臂弓次者重斧外无所畏今付样造之既死赠大孝。
昭烈皇帝大谅本贯雄州归义县父成先系雄州弓手于宣和七年累立战功自保义郎转至修武郎准瀛州高阳关路安抚使司劄付父统众迎敌。又累立战功转武略大夫阖门宣赞舍人。又功转右武大夫忠州防御使奉宋命统众守援河闲以来遭大兵围闭。又充四城提点兼安抚司统领累奉宋朝命令统义兵收复山东河北京畿穑睡群盗立功转青州观察使。又累与北兵战敌父兵寡力不敌渡江归宋遭权待制挟雠申父以群盗为名不能整雪分兵江西守候朝廷指挥蒙遣张俊统率大军招收父约束以次将佐不得抗拒张俊父之忠义反成过恶恐被诛戮遂率众归附前齐天眷元年知郑州宣麻除镇海军节度使其词门下授钺建旌式重兵权之寄折冲御侮允分阃外之忧思付戎麾喜获名将宜敷涣号显告明庭中侍大夫安化军承宣使郑州守李成智识精明性资果毅戟遇强敌槊贯军锋弓绾二钧矢穿铁骑争摧锋陷阵之勇立斩将夺旗之功仰察天时俯观人事拯斯民之涂炭提士众以来归允怀心膂之良增重牙爪之任呜呼贾复提众以归汉终成定乱之功尉迟舍伪以从唐屡著擒贼之绩拟予大将国配前人可特授镇海军节度使辅国上将军充山东路留守东平府住从赐马五十匹黄金三十斤自元帅死后未三载贵戚争权果如元帅所料天德二年诛废萧王宗本三年。又诛斩韩常周启等四十馀员内多有亲立功者。
赐进士出身头品顶戴四川等处承宣布政使司布政使清苑许涵度校刊。
※卷二百十五校勘记。
至形于歌诗者不可胜纪（脱形字可字）出于至诚（至误作志）却围城之师止三镇之议复奉今上皇帝以归（脱却围至复奉十二字今误作太）前驱已有被矢者（矢刃二字误作杀）欲与枢府施行（与误作其）有逆谋提师过江（江误作河）吾私心用知（知应用智字）。
