【原文】
桓温病笃，讽朝廷加己九锡。谢安使袁宏具草，安见之，辄使宏改，由是历旬不就，温薨，锡命遂寝。
大将军窦宪内妻，郡国俱往贺。汉中太守亦欲遣使，户曹李郃谏曰：谢安“窦氏恣横，危亡可立俟矣。愿明府勿与通。”太守固遣，郃乃请自行，故所在迟留，以观其变。行至扶风，而宪已诛，诸交通者皆连坐，唯太守以不预得免。
〔评〕按袁宏草成，以示王彪之。彪之曰：“卿文甚美，然此文何可示人？安之频改，有以也。”
李郃，字孟节，即知二使星来益部者。其决窦氏之败，或亦天文有征，然至理亦不过是。
