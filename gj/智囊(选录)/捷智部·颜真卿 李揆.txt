【原文】
安禄山反，破东都，遣段子光传李憕、卢奕、蒋清首，以徇河北。真卿绐诸将曰：“吾素识憕等，其首皆非是。”乃斩光而藏三首。
李尚书揆素为卢杞所恶，用为入蕃会盟使。揆辞老，恐死道路，不能达命。帝恻然，杞曰：“和戎当择练朝事者，非揆不可，揆行，则年少于揆者，后无所避矣。”（边批：佞口似是。）揆不敢辞。揆至蕃，酋长曰：“闻唐有第一人李揆，公是否？”揆畏留，因绐之曰：“彼李揆安肯来耶？”
