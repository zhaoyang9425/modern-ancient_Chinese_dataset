既济，亨，小。利贞。初吉，终乱。彖曰：既济，亨。小者，亨也。利贞，刚柔正而位当也。初吉，柔得中也。终止则乱，其道穷也。
刚济而得位乎，上柔当而应上，是以亨，偕于小人也。刚柔得正，其利贞下者，上之阶柔者，强之本。柔当而守中，不敢逸也，故初吉。安于既济，止而无防，穷其道而终乱也。
象曰：水在火上，既济。君子以思患而豫防之。
水在火上，相得而为功也。既济之矣，安之不虑，则覆矣。故思患先防，?保其终也。
初九，曳其轮，濡其尾，无咎。象曰：曳其轮，义无咎也。
刚为既济之初，力微而去险未逺也。既济深险而未达于陆，故曳轮濡尾也。初济而不敢怠，其义岂有咎乎。
六二，妇丧其茀，勿逐，七日得。象曰：七日得，以中道也。
得位处内而应于上，妇之道也。而乗于刚，惧其暴也。丧其饰矣。茀之丧，容之减矣，中以奉阳，获其济下不敢凌，勿逐而七日自复。七日者，复之不逺，近取之诸日，极小人位而复，则下刚易也。
九三，髙宗伐鬼方，三年克之小人勿用。象曰：三年克之，惫也。
为下体之上，巳得其位，既济者也。济险以力非易也，与王同功而受任也。髙宗鬼方，三年克之，义焉。力以三年，疲而获矣。愼在于典守乎，非其人则恃势也。以天下之功为巳之私与主，刚敌至于终乱矣。
六四，𦈡有衣袽，终日戒。象曰：终日戒，有所疑也。
有应当位，居刚之上，疑惧侵逼，至其重夜而不少懈也。柔而守正而戒备之，乃可以济，亨小矣。物咸遂焉，虽居乗刚而终无患也。
九五，东邻杀牛，不如西邻之禴祭，实受其福。象曰：东邻杀牛不如西邻之时也。实受其福，吉大来也。
人也者，神之主也。时者，人之由也。礼之大也。差其时，则人不和神，弗福矣。既济难夷，非大盛也，故有终止之穷焉。大人者，与时消息也。时之失，何所寄乎。故既济虽盈神弗福也。得时尽顺，吉大来也。唯大人□保其终矣。
上六，濡其首，厉。象曰：濡其首厉，何可久也。
既济而极于上，志与时穷，上反下矣。首濡矣，身其危哉。
