兑，亨利贞。彖曰：兑，说也。刚中而柔外，说以利贞，是以顺乎天而应乎人。说以先民，民忘其劳。说以犯难，民忘其死。说之大民劝矣哉。
刚中正而外柔，顺于万物，皆说其泽。圣人以说先人，而民忘其劳，以说犯难，民则忘死。非大人不能说于民，而民咸说而得其正也。
象曰：丽泽，兑。君子以朋友讲习。
两说而合，者莫过于朋友讲习也。
初九，和兑吉。象曰：和兑之吉，行未疑也。
以刚正之说，首出门而和人也。守正和人也。守正和人，何往不吉。行岂疑哉。
九二，孚兑吉。悔亡。象曰：孚兑之吉，信志也。
失位与三，岂无悔也。志在和人，欲其说，信中不失正，故吉也。夫何悔焉。
六三，来兑凶。象曰：来兑之凶，位不当也。
兑者，阳说隂也。过说于上，柔以来人，使人从欲者也。何以终哉，凶其宜也。
九四，商兑未宁，介疾有喜。象曰：九四之喜，有庆也。
干居臣位，商量冝制，祗上使下，不敢自安，皆获所说，必得其庆也。故大速有喜也。
九五，孚于剥，有厉。象曰：孚于剥位，正当也。
隂二君而一民，小人之道也。处尊而孚于上，隂信于小人消君子之道也。得位正当为人之刑，则下化矣。下之消则上危也。可不慎乎。
上六。引兑。象曰：上六引兑，未光也。
为五牵说，信而尚之，柔而匪正也。虽说来矣，岂足光哉。
