△乐章一郊庙群祀
圜丘九章郊庙乐，顺治元年定，乾隆十一年用旧辞重改。今以顺治所制分载句中。中和韶乐，黄锺宫立宫，倍夷则下羽主调。
迎神始平钦原敬。承纯祜原祐。兮，于昭有融。时维永清兮，四海攸同。输忱元祀兮，从律调风。穆将景福兮，乃眷微躬。渊思高厚兮，期亮天工。原恐负鸿则。聿章彝序兮，夙夜宣通。云𫐌延伫原鸾辂。兮，鸾辂空蒙。原忽降中坛。翠旗纷袅兮，列缺丰隆。肃始和畅兮，恭仰苍穹。原庆洽陶匏。百灵祗卫兮，齐明辟公。神来燕娭兮，惟帝时聪。原恭仰颢穹兮，神来燕喜。协昭慈惠兮，逖鉴臣原予。衷。
奠玉帛景平灵旗爰止兮，乐在悬。原奉玉筵。执事有恪兮，奉玉筵。原骏奔前。聿昭诚敬兮，骏奔前。原有美圭璧兮，荐缟纤。嘉玉量币兮，相后先。原经纬获理兮，耀瑚琏。来格洋洋兮，思俨然。臣原孔。忱翼翼兮，告中虔。
进俎咸平吉蠲为饎兮，肃豆笾。原升肴珍错兮，列豆笾。升肴列俎兮，敢弗虔。原吉蠲为饎兮，格干圜。毛炰茧栗原九州美味。兮，荐膏鲜。致洁陶匏兮，香水泉。原特牲洁敬兮，苾芳筵。原随原垂。降鉴兮，驻云𫐌。锡嘉福兮，亿万斯年。
初献寿平玉斝肃陈兮，明光。桂浆初酝兮，信芳。臣心迪惠兮，捧觞。醴齐载德兮，馨香。灵慈徽眷兮，矞皇。勤仰止兮，斯徜徉。
亚献嘉平考钟拂舞兮，再进瑶觞。翼翼昭事兮，次第肃将。睟颜容与兮，苍几辉煌。穆穆居歆兮，和气洋洋。生民望泽兮，仰睨玉房。荣泉瑞露兮，庆无疆。
终献永平原雍平。终献兮，玉斝清。肃秬鬯兮，荐和羹。原微诚。磬管锵锵兮，祀孔明。原协气升。旨酒盈盈原盈盈旨酒。兮，勿替思成。明命顾諟原尚其醉止。兮，群福生。原怀嘉生。八龙蜿蜒兮，苞羽和鸣。
彻馔熙平一阳复兮，协气升。原盥荐毕兮，精白申。盥荐毕兮，精白陈。原虞燕娭分，劳帝神。旋废彻兮，敢逡巡。原百辟肃雍兮，倾罍尊。礼将成兮，乐欣欣。瞻九阊兮，转洪钧。原无二句。福施下逮兮，佑此原宜佑。人民。
送神清平原太平。升中告成原嘉德夙成。兮，晻霭坛场。穆思回盼兮，灵驾洋洋。原有山河日月兮，朗耀崇深。青龙按节兮，白虎低昂。洪钧涤荡兮，妖孽潜消。三句。臣原我。求时惠兮，感思馨香。原有鸣玉锵金兮，肃若有望。紫坛截嶪兮，赫赫皇皇。臣乘宝历兮，载须我辅。三句。原蒙博产兮，多士思皇。原作山岳锺良。天施地育兮，百谷蕃昌。原不可殚究。殖我嘉师兮，正直平康。原沐浴休光。
望燎太平原安平。隆仪告备兮，诚既将。原雷车电迈兮，飞远扬。有虔秉火兮，焫越芳。雷车电迈兮，九龙骧。原繁会贲镛兮，奋龙旗。紫氛四塞兮，云旗扬。原俾尔昌兮，降萧光。蒸民蒙福兮，顺五常。原富寿康。惟予小子兮，敬戒永臧。原予获畴祉兮，万亿斯皇。
方泽八章中和韶乐，林锺清变征立宫，夹锺清商主调。
迎神中平吉蠲兮，玉宇开。薰风兮，自南来。凤驭纷兮，后先；岳渎蔼兮，徘徊。肃展礼兮，报功；沛灵泽兮，九垓。
奠玉帛广平式时原神州。吉土兮，中坛。毖我郊兆原畤。兮，孔安。原严。辟公趋跄兮，就列；原吉蠲。考钟伐鼓兮，舞般。原肆筵。黄琮纤缟兮，既奠；原陈列。灵光下烛兮，诚丹。原诚悃宣。
进俎含平原咸平。礼行乐奏原玉俎金奏。兮，未央。嘉肴有践兮，大房。牲牷告歆兮，惟恪；民力普存兮，肃将。厚载资生兮，无外；几筵来格原俯鉴。兮，洋洋。
初献太平原寿平。醴齐融冶兮，信芳。原匏尊泛齐兮，朝践扬。博硕升庖兮，鼎方。清风穆穆兮，休气翔。原灵旗张。神明和乐兮，举初觞。洽百礼兮，禋祀；罄九土兮，丰穰。
亚献安平一茅三脊兮，缩浆。原江茅兮，缩浆。山罍云幂兮，馨香。介黍稷兮，芳旨；再涤牺尊兮，敬将。原再展微诚兮，趋跄。乐成八变兮，缀兆；原乐只。俨皇祇兮，悦康。
终献时平紫坛兮，嘉气盈。原方坛兮，丰荐盈。旨酒思柔兮，和且平。原中和平。懔兹陟降兮，心屏营。原陟降从容兮，驻云𫐌。礼成三献兮，荐玉觥。含宏光大兮，德厚；灵佑丕基兮，永清。
彻馔贞平玉俎列兮，庶品该。原尊俎毕兮，诚未亏。黄琮告彻兮，云翔徊。原仪景晖。晏阴定兮，曦景回。原邀灵锡。南讹秩兮，日恢台。原奏薰时。肃惟昭明兮，孔迩；覃博厚奠兮，九垓。原载群黎。
送神望瘗宁平灵旗兮，云路遵。原云际屯。飞龙蜿兮，高旻。原飞龙兮，逝骎骎。阴仪粹兮，德纯。眷四海兮，无尘。配皇穹兮，两大；原化宣。绥下土原绥百禄。兮，蒸民。
祈谷九章中和韶乐，黄锺宫立宫，倍夷则下羽主调。
迎神祈平原中平。帝笃祜民原惟帝勤民。兮，求莫匪舒。小民何依兮，饮食惟需。原黍稷与与。莫嘉于谷兮，万事权舆。原元日有事兮，百辟趋。为民请命兮，岂非在予。原食咸需。日用辛兮，百辟趋。原遥瞻龙驾兮，历紫虚。暾将出兮，东风徐。原日临黄道兮，东风徐。惟予小子兮，敬盥陈孚。原臣昭事兮，遑深宁居。皇皇龙驾兮，穆将愉。原原垂嘉惠兮，大有书。
奠玉帛绥平原肃平。念兹稼墙兮，惟民天。原民天惟食兮，农事先。农用八政兮，食为先。原粒我烝民兮，有大田。雨旸时若兮，玉烛全。原风霆流形兮，雨泽霑。粒我蒸民兮，迄用康年。原实颖实栗兮，气化全。仰三无私兮，昭事虔。原玉帛祗奉兮，禋祀虔。奉璋承帛兮，栗若临渊。原仰祈寰宇兮，享丰年。
进俎万平原咸平。鼎烹兮，苾芬。嘉荐兮，无文。升茧栗兮，惟犉。原奉雕俎兮，大武。膻芗达兮，干云。原气干云。昭民力兮，普存。原昭普存兮，民力。惟明德兮，馨闻。
初献宝平原寿平。初献兮，元原旨。酒盈。致纯洁兮，储精诚。原著诚致洁兮，牺尊盛。瑟黄流兮，罍承。原俨对越兮，在上。酌其中兮，外清明。原惟昭明兮，有融。俨对越兮，维清。原瑟黄流兮，玉瓒。帝心歆假兮，绥我思成。原赉嘉祯。
亚献穰平原景平。牺原著。尊启兮，告虔。清酤既馨原次第。兮，陈原举。前。礼再献兮，祠筵。原肃拜。光煜爚兮，非烟。原列瑶觞兮，秩斯筵。神悦怿兮，僾然。原如在。惠我嘉生兮，大有年。原福便便。
终献瑞平原永平。终献兮，奉明粢。原泰尊移。苾芬嘉旨兮，清醴既酾。原圭瓒交驰。神其衎原神其醉止。兮，锡祉；礼成于三兮，陈词。原洒馀沥兮，沐群黎。臣拜手兮，青墀。原望云霓。
彻馔渥平原凝平。俎豆具陈兮，庶品宜。原齐。肸蚃昭鉴兮，荷帝慈。原举荷昭鉴兮，靡或遗。馔告备原彻。兮，玉几；登歌洋溢兮，废彻不迟。原式礼无违。肃微忱兮，告终事；上帝居歆兮，锡纯禧。
送神滋平原清平。祗奉天威兮，弗敢康。小心翼翼兮，昭穹苍。云垂九天兮，露瀼瀼。翠旗羽节兮，上翱翔。原归何乡。臣拜下风兮，肃原意。徬徨。原沛汪泽兮，民多盖藏。原时其雨旸。
望燎谷平原太平。卬原翘。首兮，天阊。混茫一气兮，浩无方。原彼云海兮，何苍茫。焫萧束帛兮，荐馨香。精诚感格兮，降福穰穰。四时顺序兮，百谷以昌。臣周兆姓兮，咸荷恩光。
社稷坛七章中和韶乐，春夹锺清商立宫，倍应锺清变宫主调；秋南吕清征立宫，仲吕清角主调。
迎神登平原广平。媪神蕃厘兮，厚德隆。原猗欤土谷兮，功化隆。嘉生繁祉兮，功化同。原蒸民立命兮，九域同。坛壝俨肃兮，风露融。原通。我稷翼翼兮，黍芃芃。原俎豆丰。望云驾兮，骖鸾龙。植璧秉圭兮，冀感通。原秉圭植璧兮，予亲躬。
奠玉帛、初献茂平原寿平。恪恭禋祀兮，肃且雍。原禋祀黝牲兮，北郊同。清醑原酤。既载兮，临斋宫。朝践初举兮，玉帛共。原鉴予衷。洋洋在上兮，鉴予衷。原锡福洪。
亚献育平原嘉平。乐具入奏兮，声喤喤，郁鬯再升兮，宾八乡。原兕觥其觩兮，恭再扬。厚德配地兮，佑家邦。绥我丰年原屡丰年。兮，兆庶康。
终献敦平原雍平。方坛北宇兮，神中央。盈庭万原帗。舞兮，帗原时低昂。酌酒原酳。三爵兮，桂原绿。醑香。清虽旧邦原新旧邦。兮，命溥将。
彻馔博平原熙平。大房笾豆原笾豆大房。兮，俨成行。歆此吉蠲兮，神迪尝。原犹回翔。废彻不迟原椒浆瑶席。兮，馀芬芳。桐生茂豫兮，百谷昌。原黍稷非馨兮，悦且康。
送神乐平原成平。孔盖翠旌兮，随风飏。龙辀容与兮，指天阊。咫尺神灵兮，隔穹苍。原流景祚兮，贶皇章。原流景祚兮，卜世昌。
望瘗征平原成平。玉既陈原牲玉陈。兮，延景光。礼既洽原百礼既洽。兮，终瘗藏。原神听兮，时予匡。垂神佑兮，永无疆。原四海攸同兮，惠无疆。
社稷坛祈雨、报祀七章乾隆十八年定。中和韶乐，仲吕清角立宫，大吕清宫主调。初祈用夹锺清商立宫，报南吕清征立宫，旋改随月用律宫谱，举四月为例。祈晴、报祀同。
迎神延丰九土博厚兮，阜嘉生。方坛五色兮，祀孔明。甿力穑兮，服耕。仰甘膏兮，百谷用成。熙云路兮，瞻翠旌。殷闿泽兮，展精诚。
奠玉帛、初献介丰神来格兮，宜我黍稷。两主有邸兮，馨明德。罍尊湛湛兮，干羽饬。油云澍雨兮，溥下国。
亚献滋丰奏齍明兮，申载觞。龙出泉兮，灵安翔。周寰宇兮，滂洋。载神庥兮，悦康。
终献霈丰帗容与兮，奋皇舞。声远姚兮，震灵鼓。爵三奏兮，缩桂醑。号屏来御兮，德施普。
彻馔绥丰协笙磬兮，告吉蠲。神迪尝兮，礼莫愆。心斋肃兮，增惕干。咨田畯兮，其乐有年。
送神贻丰抚怀心兮，神聿归。盖郅偈兮，骖虬騑。洪厘渥兮，雨祁祁。公私霑足兮，孰知所为。
望瘗溥丰宣祝嘏兮，列瘗缯。贶允答兮，时钦承。高原下隰兮，以莫不兴。歌率育兮，庆三登。
社稷坛祈晴、报祀七章嘉庆十一年重定。中和韶乐，仲吕清角立宫，大吕清宫主调。
迎神延和庶汇涵育兮，阳德亨。句萌茁达兮，物向荣。方坛洁兮，展诚。迓休和兮，寰宇镜清。祈昭格兮，瞻翠旌。沐日月兮，百宝生。
奠玉帛、初献兆和瑟圭瓒兮，通微合漠。神歆明德兮，鉴诚恪。昭回云汉兮，嘘橐籥。曜灵司晷兮，时旸若。
亚献布和申献侑兮，奉明齍。荐馨香兮，和气随。神介福兮，孔绥。耀光明兮，九逵。
终献协和帗羽舞兮，一风敞。爵三奏兮，告成享。顺年祝兮，泰阶朗。元冥收阴兮，日掌赏。
彻馔雍和笾俎彻兮，受福多。笙磬同兮，六律和。庶征协兮，时无颇。熙乐利兮，东作南讹。
送神丰和神聿归兮，华盖扬。羲和整驭兮，虬螭翔。遍临照兮，协农祥。天清地宁兮，黍稷丰穰。
常雩九章乾隆七年定。中和韶乐，黄锺宫立宫，倍夷则下羽主调。
迎神霭平粒我蒸民兮，神降嘉生。雨旸时若兮，百谷用成。龙见而雩兮，先民有程。臣膺天祚兮，敢不承。念我农兮，心靡宁。肃明禋兮，殚精诚。灵皇皇兮，穆以清。金支五色兮，罨霭蜺旌。
奠玉帛云平玉帛载陈兮，磬管锵锵。为民请命兮，惕弗敢康。令清和兮，遂百昌。麦秀歧兮，禾茀稂。日照九兮，时雨滂。俾万宝兮，千斯仓。
进俎需平越十雨兮，越五风。三光昭明兮，嘉气蒙。天所与兮，眇躬。予小子兮，懔降丰。纷总总兮，赖皇穹。犉牡鬺亨兮，达臣衷。
初献霖平酌彼兮，罍洗；𫗣芬兮，椒香。愧明德兮，维馨。假黍稷兮，诚将。原大父兮，念兹众子；穆将愉兮，绥以丰穰。
亚献露平再酌兮，醑清。仰在上兮，明明。庶来格兮，鉴诚。曷敢必兮，屏营。合万国兮，形神精。承神至尊兮，思成。
终献霑平三酌兮，成纯。备物致志兮，敬陈。多士兮，骏奔。灵承无斁兮，明禋。维蕃厘兮，媪神。雨留甘兮，良苗怀新。
彻馔灵平礼将成兮，舞已终。彻弗迟兮，畏神恫。原留福兮，惠吾农。神之贶兮，协气融。遂及私兮，越我公。五者来备兮，锡用丰。
送神霮平祥风瑞霭兮，弥灵坛。上帝居歆兮，风肃然。左苍龙兮，右白虎；般裔裔兮，𫄙缦缦。仰九阊兮，返御；介祉厘兮，康年。
望燎霈平碧翏翏兮，不可度思。九奏终兮，爟火晳而。神光四烛兮，休气伙颐。安匪舒兮，抑抑威仪。帝求民莫兮，日鉴在兹。锡福繁祉兮，庶征曰时。
大雩云汉诗八章高宗御制。中和韶乐，黄锺宫立宫，倍夷则下羽主调。
瞻彼朱鸟，爰居实沈。协纪辨律，羽虫徵音。万物芸生，有壬有林。有事南郊，陟降维钦。瞻仰昊天，生物为心。一章维国有本，匪民伊何。维民有天，匪食则那。蝼蝈鸣矣，平秩南讹。我祀敢后，我乐维和。鼍鼓渊渊，童舞娑娑。二章自古在昔，春郊夏雩。曰维龙见，田烛朝趋。盛礼既陈，神留以愉。雷师阗阗，飞廉衙衙。曰时雨旸，利我新畬。三章於穆穹宇，在郊之南。对越严恭，上帝是临。茧栗量币，用将悃忱。惴惴我躬，肃肃我心。六事自责，仰彼桑林。四章权舆粒食，实维后稷。百王承之，永奠邦极。惟予小子，临民无德。敢解祈年，洁衷翼翼。命彼秩宗，古礼是式。五章古礼是式，值兹吉辰。玉磬金钟，太羹维醇。玄衣八列，舞羽缤纷。既侑上帝，亦右从神。尚鉴我衷，锡我康年。六章惟天可感，曰维诚恪。惟农可稔，曰维力作。恃天慢人，弗刈弗获。尚劝农哉，服田孔乐。咨尔保介，庤乃钱镈。七章我礼既毕，我诚已将。风马电车，旋驾九阊。山川出云，为霖泽滂。雨公及私，兴锄利辘。亿万斯年，农夫之庆。八章
朝日七章顺治八年定，乾隆七年重改。初制分载句中。夕月同。中和韶乐，太簇商立宫，倍无射变宫主调。
迎神寅曦羲驭兮，寅宾。原于昭兮，旭轮。光煜爚兮，红轮。原浴虞渊兮，初升。春已融兮，交泰；循典礼兮，明禋。原惟馨。严大采兮，祗肃。原焫萧艾兮，祗肃。神之来兮，如云。原神其听兮，和平。
奠玉帛朝曦杲黄道兮，暾出；原神来格兮，太乙东。肃将享原统万国。兮，玉帛同。美齐翼兮，王君公。原肃将享兮，承篚筐。盥以荐兮，昭格通。原盥以荐兮，孚有容。
初献清曦御景风兮，下帝扃。原御景风兮，神式临。酌黄目原酌清酤。兮，椒其馨。爵方举兮，歌且舞；漾和盎兮，龙旗青。原凭龙勺兮，吹凤笙。
亚献咸曦再举勺原奠。兮，郁金香。嘉乐和兮，舞洋洋。德恢大兮，神哉沛；原神饮食兮，意徜徉。澹容与兮，进霞觞。原容貌舒兮，和以康。
终献纯曦式礼莫愆兮，昭清。原式礼未竭兮，还升。终以告虔兮，休成。原醁醽。原神且留兮，鉴茹；以妥以侑兮，忱诚。原以侑以劝兮，至诚。
彻馔延曦物之备兮，希德馨。原仪既成兮，物已飨。神欲起兮，景杳冥。原神欲起兮，运灵爽。彻不迟兮，咸肃穆。原彻不敢迟兮，慎趋跄。照临下土兮，瞻曜灵。原照下土兮，常朗朗。
送神归曦云车征兮，风马翔。猋万里兮，临万方。原驰驱千仞兮，临万方。报神功兮，以时享，祈神祐兮，永无疆。原再拜手兮，称送；神振辔兮，当阳。中天丽兮，彻隐；普天戴兮，恩光。敷和煦兮，成物；锡万宝兮，永康。报神功兮，时飨；祈神祐兮，悠久无疆。
夕月七章中和韶乐，南宫清征立宫，仲吕清角主调。
迎神迎光继日代明兮，象丽天。原猗欤太阴兮，御望舒。式遵九道兮，临八埏。原式遵九道兮，游清虚。玉律分秋兮，西颢躔。原驾冰轮兮，行西陆。聿修毖祀兮，乐在悬。原今之夕兮，来飨予。
奠玉帛、初献升光少采兮，将事；玉帛兮，载陈。原有来雍雍，币帛在陈。琮璜以嘉，明德维馨。式举黄流兮，挹牺尊。笾豆静嘉兮，肴核芬。
亚献瑶光齐醍兮，载献；神之来兮，肃然。原二齐载升，维以告虔。歌管锽锽，奉神之欢。仰肸蚃兮，鉴顾；原荷亘古兮，丽天。挹清光兮，几筵。
终献瑞光戛瑟鸣琴兮，𫓶玉锵。神嘉虞兮，申三觞。金波穆穆兮，珠𤈶黄。休嘉砰隐兮，溢四方。原一敬毕申，三举原釂。诚信洁齐，天下有道。鼓钟简兮，声容并茂。象大德兮，厥光皓皓。
彻馔涵光对越在天兮，礼成。彻登豆兮，湛露零。神悦怿兮，德馨。世曼寿兮，安以宁。原其香既歆。对越告成。彻尔登豆，敬用骏奔。神悦怿兮，意欣欣。予翼慎兮，安以宁。
送神保光驾卿云兮，景星。御和风兮，霞𫐌。神留俞兮，坛宇。福率土兮，黄丁。原彩驾霞兮，骖景星。御和风兮，蹑庆云。神欲起兮，不再停。瞻天衢兮，拜云程。影蹁跹兮，光澄清。飨予诚兮，意殷勤。予所祝兮，世太平。偃武修文兮，万世长春。
大享殿合祀天地百神九章顺治十七年定，后未施行，故宫谱失载。乾隆十六年，改大享殿为祈年殿，于此行祈谷之礼焉。祈谷乐章见前。
迎神元和乾元资始兮，仰戴元功。坤厚载物兮，率履攸同。亭毒万汇兮，昭明有融。阴肃阳舒兮，协气流通。昼夜递禅兮，二曜在中。群灵毕萃兮，陟降景从。大德普存兮，化著清宁。臣思报本兮，蠲洁粢盛。延伫云驾兮，屏息臣躬。馨香祗荐兮，爰殚微诚。瞻望歆格兮，瑞色曈昽。至止坛〈土遣〉兮，式慰钦崇。
奠玉帛景和俯仰覆载兮，殿万邦。展仪备物兮，举旧章。良璧在陈兮，介豆觞。束帛戋戋兮，忱可将。对越冥漠兮，念徬徨。臣虔齐明兮，效趋跄。降鉴无方兮，悦而康。原锡嘉祉兮，庆未央。
进俎肃和和风畅兮，神格思。洽百灵兮，诚无移。洁豆登兮，答洪慈。膋芬达兮，杂菹施。臣仰祈兮，福履绥。房产芝兮，矞云垂。祝史列兮，敬陈词。形声穆兮，鉴在兹。
初献寿和威光毕煜，肃肃灵旗。壶觞肇启，用介神禧。普洽和乐，罄无不宜。铿鍧迭奏，克叶埙篪。骏奔翼翼，进反有仪。臣荐清酤，眷佑弗违。
亚献安和斋心夙夜，祈答碧虚。洋洋在上，载酌清醑。苾芬式享，秩秩于于。干戚在舞，张弛靡逾。弥歆元旨，臣荩方舒。永言迓惠，〈晋戈〉谷锡馀。
终献永和肴核既旅，八音克谐。樽罍未馨，慈惠靡涯。肃将三祝，黄流在台。菁茅既洁，祼献徘徊。原言醉止，庶展臣怀。于皇锡祉，景福方来。
彻馔协和百福既洽兮，羞明神。苹藻可将兮，臣悃申。云𫐌欲驾兮，弥逡巡。几筵敬彻兮，不敢陈。
送神泰和敬酬高厚兮，肃秩灵坛。居歆幸孚兮，进止克娴。群神偕从兮，驭鹤骖鸾。清风穆穆兮，旌旆生寒。遥开阊阖兮，云路漫漫。六龙前驾兮，剑佩珊珊。百辟相事兮，卿士戒班。臣心益虔兮，伫立盘桓。式礼莫愆兮，馀忱未殚。惠及黎庶兮，四宇腾欢。万物咸若兮，遐迩乂安。绵绵衍庆兮，永奠如磐。
望燎、望瘗清和祥光杳霭兮，满云端。霓旌扬兮，言还。虔萧焫兮，祈上达；百执旅进兮，环列紫垣。臣仰止兮，弥切；束躬翘首兮，望元关。天休滋至兮，钦承罔斁；知神永覆兮，濊泽宽。
太庙时飨六章顺治元年定，乾隆七年以旧词重改。初制载句中。奉先殿同。中和韶乐，太簇商立宫，倍无射变宫主调。
迎神贻平原开平。肇兹区夏，世德钦崇。九州维宅，王业自东。戎甲十三，奋起飞龙。维神格思，皇灵显庸。原皇舆启图，世德钦崇。粤庇眇躬，率土攸同。九州维宅，爰止自东，太室既尊，万国朝宗。翼翼孝孙，对越肃雝。维神格思，皇灵显庸。
奠帛、初献敉平原寿平于皇祖考，克配上天。越文武功，万邦原四方。是宣。孝孙受命，不忘不愆。原达志承前。羹墙永慕，时荐斯虔。原永锡纯嘏，亿万斯年。
亚献敷平原嘉平。毖祀精忱，原神。洋洋如生。尊罍再举，于赫昭明。原有融昭明，陟降于庭。僾然有容。忾然有声。我怀靡及，原孝孙虔只。惕原容。若中情。
终献绍平原雍平。粤若祖德，诞受方国。肆予小子，大猷是式。原越祖宗之德，肇兹天历。敢曰予小子，享有成绩。欲报之德，昊天罔极。殷勤三献，中心翼翼。原我心悦怿。
彻馔光平原熙平。庶物既陈，九奏具举。原仪肃乐成，神燕以娭。告成于祖，亦右皇妣。敬彻不迟，用终殷祀。原用终祀礼。式礼如兹，皇其燕喜。原介福绥禄，永锡祚祉。
还宫乂平原成平。对越无方，陟降无迹。原盈溢肃雝，神运无迹。寝祏静渊，孔安且吉。原恍兮安适。惟灵在天，惟主在室。于万斯年，孝思无斁。
太庙大祫六章顺治十六年定，乾隆七年以旧辞重改。初制载句中。 中和韶乐，太簇商立宫，倍无射变宫主调。
迎神开平原贞平。承眷命兮，抚万邦。嗣丕基兮，祖德昌。溯谟烈兮，唐哉皇。原弗敢忘。虔岁祀兮，式原举。旧章。肃对越兮，诚悃将。原沥悃诚兮，迓休光。尚来格兮，仰休光。原祈来格兮，意徬徨。
奠帛、初献肃平原寿平。粤我先兮，肇俄朵。长白山兮，鹊衔果。绵瓜瓞兮，天所佐。明之侵兮，歼其左。混中外兮，逮乎我。奉太室兮，安以妥。原纷威蕤兮，神毕临。俨对越兮，抒素忱。陈纤缟兮，有壬林。酌醇酤兮，荐德馨。恪溥将兮，俶来歆。锡嘉祉兮，祐斯民。
亚献协平原嘉平。纷葳蕤兮，列圣临。俨对越兮，心钦钦。陈纤缟兮，有壬林。击浮磬兮，弹朱琴。恪溥将兮，肃来歆。锡嘉祉兮，天地心。原维肇祥兮，德配天。垂燕翼兮，祚百年。洁豆笾兮，秩斯筵。载陈醴兮，介牲牷。协笙镛兮，绕云𫐌。肃骏奔兮，中弥虔。
终献裕平原雍平。椒𫗣芬兮，神留俞。爵三献兮，旨清醑。万羽干兮，乐孔都。礼明备兮，罔敢渝。神原既。醉止兮，咸乐胥。永启佑兮，披皇图。
彻馔𫍯平原熙平。祝币陈兮，神燕娭。原典仪叙兮，神格思。尊俎将兮，反威仪。原享靡遗。悦且康兮，彻弗迟。不可度兮，矧射思。礼有成兮，厘百宜。原无此二句。鉴精诚原禋。兮，茀禄绥。
还宫成平原清平。龙之驭兮，旋穆清。原孝思展兮，礼告成。神言归兮，陟在庭。萃龙驭兮，返穆清。三句。神之御兮，式丹楹。原主肃将兮，式丹楹。瞻列圣兮，僾容声。回灵眄兮，佑丕承。维神听兮，和且平。继序皇兮，亶休征。
祭先农七章顺治十一年定，乾隆七年以旧词重改。初制载句中。中和韶乐，姑洗角立宫，黄锺宫主调。
迎神永丰先农播谷，克配彼天。粒我蒸民，于万斯年。农祥晨正，协风满旃。曰予小子，宜稼于田。原句芒秉令，土牛是驱。天下一人，苍龙驾车。念彼田畴，民命所需。生成有德，尚式临诸。
奠帛、初献时丰厥初生民，万汇莫辨。神锡之庥，嘉种乃诞。斯德曷酬，何名可赞。我酒惟旨，是用初献。原先农神哉，耒耜教民。田祖灵哉，稼穑是亲。功德深厚，天地同仁。肃将币帛，肇举明禋。厥初生民，万汇莫辨。神锡之庥，嘉种乃诞。执兹醴齐，农功益见。玉瓒椒醑，肃雍举奠。
亚献成丰无物称德，惟诚有孚。载升玉瓒，神肯留虞。惟兹兆庶，岂异古初。神曾子之，今其食诸。原上原下隰，百谷盈止。粒我蒸民，秀良兴起。乐舞具备，吹豳称兕。再跻以献，肴馨酒旨。
终献大丰秬秠穈芑，皆神所贻。以之飨神，式食庶几。神其丕佑，佑我黔黎。万方大有，肇此三推。原穈芑秬秠，维神所贻。以神飨神，曰予将之。秉耒三推，东作允宜。五风十雨，率土何私。
彻馔屡丰青祇司职，土膏脉起。日涓吉亥，举耕耤礼。神安留俞，不我遐弃。执事告彻，予将举趾。原于皇农事，自古为烈。莫敢不承，今兹忻悦。笾豆既丰，簠簋云洁。神视井疆，执事告彻。
送神报丰匪且有且，匪今斯今。灵雨崇朝，田家万金。考钟伐鼓，戛瑟鸣琴。神归何所，大地秧针。原麻麦芃芃，粳稻连阡。纵横万里，皆神所瞻。人歌鼓腹，史载有年。岁有常典，茀禄绵延。
望瘗庆丰肃肃灵坛，昭昭上天。神下神归，其风肃然。玉版苍币，瘗埋告虔。神之听之，锡大有年。原玉版苍币，来鉴来歆。敬之重之，藏于厚深。典礼由古，予行自今。乐乐利利，国以永宁。
祭先蚕六章乾隆七年定。仲吕清角立宫，大吕清宫主调。先蚕坛乐，以云锣代钟，方响代磬，与中和韶乐微异。乐章正义后编列入先农坛之次，从之。
迎神庥平轩辕御箓时，西陵位正妃。柔桑沃，载阳迟。黼黻玄黄供祀事，称茧更缲丝。龙精报贶，椒屋宗师。
初献承平春堤柳绽金，仓庚有好音。衣袆翟，致精忱。后月躬应教织纴。柘馆式斋心。黄流初荐，肸蚃如临。
亚献均平清和日正长，灵坛水一方。纡香陌，执籧筐。桑叶阴浓风澹荡，八育普嘉祥。玉鬯再陈，降福穰穰。
终献齐平神皋接上园，葭芦翠浪翻。莺声滑，花繁。天棘丝丝初引蔓，三荐洁苹蘩。云依宝鼎，露浥旌幡。
彻馔柔平公宫吉礼成，有斋奉豆登。僮僮被，肃肃升。废彻毋迟咸祗敬，法坎不常盈。万方衣被，百福其朋。
送神洽平神风拂广筵，灵香下肃然。仪不忒，礼无愆。禺马流星相焫绚，玉蝀亘平川。彤管司职，瑞茧登编。
祭历代帝王庙六章顺治二年定，乾隆七年以旧词重改。初制载句中。中和韶乐，春夹锺清商立宫，倍应锺清变征主调。秋南吕清征立宫，仲吕清角主调。
迎神肇平原雍平。抚原乘。时兮，极隆。造经纶兮，显庸。总古今兮，一揆；贻大宝兮，微躬。仰徽猷兮，有严閟宫。原有仪群帝兮，后先。一句。予稽首兮，下风。
奠帛、初献兴平原安平。莽若云兮，神之行。原灵之来兮，俨若盈。予仰止兮，在廷。承筐篚兮，既登。偃灵盖兮，翠旌。原结翠旌。鉴予情兮，歆享。荐芳馨兮，肃成。原有景行兮，六龙。嘉气兮，曈昽。奠牜羲尊兮，以笙以镛。群工肃兮，屏营。惠我懿则兮，允中。五句。
亚献崇平原中平。贰觞兮，酒行。原有诸帝熙和兮，悦成。一句。念昔致治兮，永清。瞻龙衮兮，若英。原自天。原绍锡兮，嘉平。
终献恬平原肃平。郁鬯原瑶爵。兮，献终。万舞洋洋兮，沐清风。龙鸾徐整兮，企予。原有嗣徽音兮，何从。盼云车兮，缓移。二句。示周行兮，迪予衷。
彻馔淳平原凝平。馌肴蒸兮，毕升。五音会兮，满盈。礼将彻兮，虔告。鉴孔忱兮，载翼载登。
送神匡平原寿平。羽原幡。幢缭绕兮，动回风。和鸾并驭兮，归天宫。五云拥兮，高驰翔。原回灵眄兮，锡年丰。
望燎同驾群龙原群龙骖驾。兮，一气中。熏蒿芬烈兮，窅冥通。望神光兮，遥烛；惟终古兮，是崇。
先师庙六章顺治元年定，乾隆七年以旧词重改。初制载句中。中和韶乐，春夹锺清商立宫，倍应锺清变宫主调。
迎神昭平原咸平。大哉至圣，德盛道隆。原峻德宏功。生民未有，原敷文衍化。百王是崇。典则昭垂，原典则有常。式原昭。兹辟雍。载原有。虔簠簋，载原有。严鼓钟。
奠帛、初献宣平原宁平。觉我生民，陶铸贤原前。圣。巍巍泰山，实予景行。礼备乐和，豆笾嘉原惟。静。既述六经，爰斟三正。
亚献秩平原安平。至哉圣师，克明明德。原天授明德。木铎万年，原世。维民之则。原式是群辟。清酒既原维。醑，言观秉翟。太和常流，英材斯植。
终献叙平原景平。猗欤素王，示予物轨。瞻之在前，师表万祀。原神其宁止。酌彼金罍。我酒惟旨。原惟清且旨。登献虽原既。终，弗遐有喜。
彻馔懿平原成平。璧水渊渊，芹芳藻洁。原崇牙岌嶪。既歆宣圣，亦仪十哲。声金振玉，告兹将彻。鬷假有成，日月昭揭。原羹墙靡愒。
送神德平原咸平。煌煌辟雍，原学宫。四方来宗。甄陶乐育，原胄子。多士景从。原暨予微躬。如土斯埴，原思皇多士。如金在镕。原肤奏厥功。佐予敷治，俗美时雍。原佐予永清，三五是隆。
直省先师庙六章乾隆七年重定。中和韶乐，宫调同。
迎神昭平大哉孔子，先觉先知。与天地参，万世之师。祥征麟绂，韵答金丝。日月既揭，乾坤清夷。
奠帛、初献宣平予怀明德，玉振金声。生民未有，展也大成。俎豆千古，春秋上丁。清酒既载，其香始升。
亚献秩平式礼莫愆，升堂再献。响协鼖镛，诚孚罍甗。肃肃雍雍，誉髦斯彦。礼陶乐淑，相观而善。
终献叙平自古在昔，先民有作。皮弁祭菜，于论思乐。惟天牖民，惟圣时若。彝伦攸叙，至今木铎。
彻馔懿平先师有言，祭则受福。四海黉宫，畴敢不肃。礼成告彻，毋疏毋渎。乐所自生，中原有菽。
送神德平凫绎峨峨，洙泗洋洋。景行行止，流泽无疆。聿昭祀事，祀事孔明。化我蒸民，育我胶庠。
太岁坛六章顺治元年定，乾隆七年以旧词重改。初制载句中。中和韶乐，太簇商立宫，倍无射变宫主调。
迎神保平协兹五纪，岁日月辰。天维显思，神职攸分。于赫太岁，统驭百神。承天之德，阴骘下民。原吉日良辰，祀典孔殷。于维太岁，月将百神。乘时秉德，辅国祐民。遥遥龙驭，顿辔九阍。坛壝蠲洁，延伫来临。
奠帛、初献定平原安平。礼崇明祀，涓选休成。洁斋涤志，量币告成。祈福维何，福我苍生。陈馈奉酎，瞻仰云旌。原维神至止，螭驾云旗。洋洋在上，淑景延禧。束帛承筐，展我诚斯。神示昭鉴，尚其无遗。神兮弭节，荐馨敢后。祀事方初，陈馈奉酎。神光熹微，嘉祥承候。百礼不愆，乐具入奏。
亚献嘏平原中平。百末兰生，有𫗣其香。升歌清越，磬管锵锵。牲牷肥腯，嘉荐令芳。神其歆止，在上洋洋。原以我齐明，率礼攸行。再拜稽首，旨酒斯盈。牲牷肥腯，交彼神明。尊罍上下，鬷假思成。
终献富平原肃平。执事有严，再拜稽首。三爵既升，以妥以侑。盥荐有孚，肃兹笾豆。神其歆止，人民曼寿。原执事有严，品物斯备。非馨黍稷，用宣诚意。朱弦登歌，丝衣扬觯。于胥乐兮，神锡尔类。
彻馔盈平原雍平。王省维岁，有报有祈。六气无易，平衡正玑。嘉生蕃祉，泽及蜎飞。百礼以洽，承神吉辉。原春祈秋报，岁省惟勤。含醇饮德，莫匪明神。惟神临御，肸蚃逡巡。献酬云毕，诚敬斯伸。
送神丰平原宁平。神兮旋驭，肃瞻景光。灵飚上下，无体无方。嘉承惠和，亿兆溥将。岁岁大有，神其迪尝。原出令明堂，神爽卒度。报功迎气，崇祀斯作。神人以和，既康且乐。瞻望景光，邈彼寥廓。
太岁坛祈雨、报祀六章乾隆十八年定。中和韶乐，太簇商立宫，倍无射变宫主调。
迎神需丰持元化兮，富媪神。秉岁籥兮，六气均。驰云车兮，风旗；殷阗阗兮，天门。情徬徨兮，孔殷。神之来兮，康我民。
奠帛、初献宜丰荐嘉币兮，芳醴清。练予素兮，升𫗣馨。纷肸蚃兮，格歆。甘膏沃兮，神所令。
亚献晋丰启山罍兮，摄椒浆。侑神宫兮，灵洋洋。族云兴兮，使我心若；惠嘉生兮，降康。
终献协丰清斝兮，三；扬翟籥兮，载愉。灵回翔兮，六幕；泽雱霈兮，遍八区。
彻馔应丰礼仪备兮，孔时。音繁会兮，彻不迟。昭灵贶兮，迓蕃祉；田多稼兮，泛濩之。
送神洽丰顾亿兆兮，诚求。渥甘澍兮，神之休。庆时若兮，百昌遂。惠我无疆兮，岁有秋。
天神、地祇坛祈雨、报祀六章乾隆七年定。中和韶乐，天神黄锺宫立宫，倍夷则下羽主调。地祇林锺清变征立宫，夹锺清商主调。
迎神祈丰云车驰兮，风旆征。雷阗阗兮，雨冥冥。表六合兮，穹青。横大川兮，扬灵。纷总总兮，来会；穆予心兮，齐明。
奠帛、初献华丰束帛戋戋兮，筐篚将。昭诚素兮，鬯馨香。瘼此下民兮，候有望。神垂鸿祜兮，渠未央。
亚献兴丰疏幂兮，再启；芳齐兮，载陈。惠邀兮，神贶；福我兮，人民。
终献仪丰牺尊兮，三涤；旨酒兮，思柔。诚无斁兮，嘉荐；神燕娭兮，降休。
彻馔和丰礼既成兮，孔殷。洁明粢兮，苾芬。废彻兮，不迟；至敬兮，无文。
送神锡丰流形兮，露生。苞符兮，孕灵。介我稷黍兮，曰雨而雨；神之格思兮，祀事孔明。
巡祭泰山岱庙六章乾隆十三年定。中和韶乐，林锺清变征立宫，夹锺清商主调。
迎神祈丰资元气兮，镇青阳。鼓橐籥兮，孕灵祥。行时令兮，东巡；式展礼兮，诚将。
奠帛、初献华丰金坛肃穆兮，黼帷张。瑟黄流兮，茅缩浆。昭诚素兮，举初觞。神斯陟降兮，格馨香。
亚献兴丰日观兮，鸡鸣。天门兮，凤翔。牺尊兮，再献；维神兮，降康。
终献仪丰醴齐兮，三荐；金牒兮，辉煌。申至敬兮，无祈；鉴予诚兮，斋庄。
彻馔和丰瞻石闾兮，在望。实笾豆兮，大房。黍稷兮，非馨；明德兮，是将。
送神锡丰礼成兮，孔臧。神驾兮，龙骧。肤寸而合兮，触石而起；弥于六合兮，降福穰穰。
巡祭嵩山中岳庙六章乾隆十五年定。中和韶乐，林锺清变征立宫，夹锺清商主调。
迎神祈丰维灵岳兮，镇中央。展时巡兮，洛之阳。虔望秩兮，怀柔；俨对越兮，神光。
奠帛、初献华丰石阙岧峣兮，鸣凤翔。奏瑶笙兮，肃祼将。初奉斝兮，陈篚筐。至诚昭格兮，福无疆。
亚献兴丰颍水兮，安恬；缑岭兮，青苍。黄琮兮，告荐；椒醑兮，芬芳。
终献仪丰香升兮，华黍；三涤兮，嘉觞。答灵响兮，嵩门；登万宝兮，咸昌。
彻馔和丰三台蔚兮，峻极；二室郁兮，相望。告彻兮，维时；怀德兮，靡忘。
送神锡丰云车兮，龙骧。仰止兮，高阊。玉浆含滋兮，金璧呈瑞；配天作镇兮，长发其祥。
望祀长白山六章乾隆十九年定。中和韶乐，林锺清变征立宫，夹锺清商主调。
迎神祈丰天作高山兮，作而康。锺王气兮，应期昌。巡丰沛兮，来望。躬禋祀兮，虔将。
奠帛、初献华丰𫗣黄流兮，进初觞。缅仙源兮，心遫庄。霭佳气兮，郁苍苍。欣来格兮，惠无疆。
亚献兴丰朱果兮，实蕃；灵渊兮，泽雱。清尊兮，再献；绵祚兮，纯常。
终献仪丰具荐兮，玉馔；三酌兮，琼浆。思王迹兮，弥钦；清缉熙兮，敢忘。
彻馔和丰松花水兮，汤汤。鸭绿波兮，泱泱。神饫兮，锡厘；如川至兮，莫量。
送神锡丰祀事兮，孔臧。昭假兮，永明。迈周岐兮，越殷土；万有千岁兮，长发其祥。
群祀庆神欢乐乾隆七年定，每岁祭先医于景惠殿，火神庙、显佑宫、关帝庙、都城隍庙、东岳庙、黑龙潭龙神祠、玉泉龙神祠、兴工祭后土、司工之神、迎晹祭窑神、门神皆用之。三献三奏。乾隆三十三年又重定关帝庙迎神、三献、送神各一章。咸丰三年升入中祀，特制乐章，列后。
先医精气缘乎理，调剂观所颐。曰惟古圣，尝草定医，似铁随磁。沴除吉至，化工出自于指，万姓永荷恩施。
显佑宫居所躔星轸，象纬环拱辰。贞元运转，藏用显仁。宥密基命，毓和葆顺。洁粢醴，以昭信。日襄哉，赞大钧。
东岳庙维岳崧高五，泰岱常祀殊。累朝玉检，柴望始虞。木德条风，吹万毕煦，宅东隅以生物。仰天齐，鉴有孚。
都城隍庙佳丽皇都胜，保障神力宏。万方辐辏，尨夜不惊。正直聪明，瘅彰如影，荷灵贶，笃其庆。固金瓯，护玉京。
火神庙离正南方位，烛照光九围。粒民火食，功用不违。峨斝明粢，我民祈慰，覆祥霭，戢鹑尾。息融风，降福禧。
龙神祠兴雨祁祁应，历岁恩屡覃。湫幽神御，农扈具瞻。寸合崇朝，十千有渰。黍膏溥，牟麦湛。赛神庥，以作甘。
门神和气嘉祥应，圣日华耀明。仰方泰紫，俯奠泰宁。辽廓纮瀛，此惟表正。食神德，蒙神庆。享明禋，亿万龄。
司工之神仰眺银河上，阁道如驾梁。俨神宅只，愉矣穆将。揆日鸣櫜，翳神斯掌。奠椒酒，以禋享。荷神庥，泽未央。
关帝庙扶植纲常正，浩气昭日星。绝伦独立，英爽若生。俎豆常馨，夏彝胥敬；仰神德莫畴，并助邦家永太平。
乾隆三十三年，重定关帝庙乐五章
迎神青湛湛，玉霄门。神来下，采旄纷。宫墙轮奂，笾豆芳芬。光景动人民。丹心照日。浩气扶轮。
奠帛初献调兰醑，酌桂尊。神来飨，房俎陈。忠贯金石，义炳乾坤。纯臣戴一君。力扶王室，不原三分。
亚献泛盎齐，觞再进。箫鼓谐，声歌韵。武节绝伦，不辞利钝。神勇天威震。方知旧史，未符公论。
终献礼秩秩，乐欣欣。俨威灵，至今存。惟灵惟佑，佑国佑民。典礼极隆文。式扬显号，时荐明禋。
彻馔、送神司仪告彻，灵风来洎。神聿归，嘉征萃。大济群生，善良胥得意。邪慝无伸喙，皇化所及。咸尊庙食，东西朔南靡弗暨。
咸丰三年，关帝庙乐七章 中和韶乐
迎神格平懿铄兮，焜煌。神威灵兮，赫八方。伟烈昭兮，累禩；祀事明兮，永光。达精诚兮，黍稷馨香。俨如在兮，洋洋。
奠帛、初献翊平英风飒兮，神格思。纷绮盖兮，龙旗。桂醑兮，盈卮。香始升兮，明粢。惟降鉴兮，在兹。流景祚兮，翊昌时。
亚献恢平觞再酌兮，告虔。舞干戚兮，合宫悬。歆苾芬兮，洁蠲。扇巍显翼兮，神功宣。
终献靖平郁鬯兮，三申。罗笾簋兮，毕陈。仪卒度兮，肃明禋。神降福兮，宜民宜人。
彻馔彝平物惟备兮，咸有。明德惟馨兮，神其受。告彻兮，礼终罔咎。佑我家邦兮，孔厚。
送神康平幢葆葳蕤兮，神聿归。驭凤轸兮，骖虬騑。降烟煴兮，馀芬菲。原回灵盼兮，德洽明威。
望燎同熏蒿烈兮，燎有军。神光遥瞩兮，祥云霏。祭受福兮，茂典无违。庶扬骏烈兮，永奠疆畿。
文昌帝君庙七章咸丰六年升入中祀，重定乐章。中和韶乐
迎神丕平秉气兮，灵躔。文运兮，赫中天。蜺旌兮，戾止。雕俎兮，告虔。迓神庥兮，于万斯年。
奠帛、初献俶平神之来兮，笾簋式陈。神之格兮，几筵式亲。极昭彰兮，灵贶；致蠲洁兮，明禋。升香兮，伊始；居歆兮，佑我人民。
亚献焕平再酌兮，瑶觞。灿烂兮，庭燎之光。申虔祷兮，神座；俨陟降兮，帝旁。粢醴洁兮，斋遫将。绥景运兮，灵长。
终献煜平礼成三献兮，乐奏三终。覃敷元化兮，繄神功。馨香达兮，肸蚃通。歆明德兮，昭察寅衷。
彻馔懿平备物兮，惟时。告彻兮，终礼仪。神悦怿兮，监在兹。垂鸿佑兮，累洽重熙。
送神蔚平云𫐌驾兮，风旗招。神之归兮，天路遥。瞻翠葆兮，企丹霄。原回灵眷兮，福我朝。
望燎同烟煴降兮，元气和。神光𪹳兮，梓潼之阿。化成耆定兮，櫜弓戢戈。文治光兮，受福则那。
顺治元年，皇帝祭祀回銮二章导迎乐
天地群祀祜平皇天有命，列圣承之。我后配德，文匡武绥。海隅宁谧，神灵燕娭。于万斯年，流庆降厘。
太庙禧平于皇绍烈，累熙重光。销铄群慝，我武奋扬。肃肃清庙，峨峨奉璋。奠鬯斯馨，祚命无疆。
乾隆十七年，重定祭祀回銮祐平十三章乐章乾隆七年制，十七年始定凡祭祀回銮乐皆曰祐平，而以庆典所奏者为禧平。导迎乐
圜丘崇德殷荐，升燎告虔。惟圣能飨，至𫍯天眷。驾六龙，临紫烟。佑命申，图箓绵。
方泽隤尔而静，持载广生。长至修祀，聿来光景。富媪愉，元德升。岳渎安，民物亨。
祈谷民者邦本，食乃民天。爰卜辛日，大君殷荐。龙角明，祈有年。耒耜亲，天下先。
雩祭炎夏初届，悯我穑夫。为民请命，法驾载涂。明德馨，诚意孚。禾稼登，斯乐胥。
太庙仪若先典，追孝在天。鸿庆遐鬯，烈光丕显。祝事明，神贶宣。福庶民，千万年。
社稷坛分职三大，康乂国家。平土蕃谷，降休中夏。荐吉蠲，神不遐。遍九垓，鸟祉嘉。
堂子禋祀隆永，维统百灵。延福储祉，奠安神鼎。修祀祠，通紫庭。降福祥，昭德馨。
出师、凯旋告祭堂子维文武略，勋业攸崇。钦承睿算，往征不恭。扇仁风，在师中。月三捷，奏肤功。
日坛雝肃音送，暾出自东。兼烛垂曜，与天用同。秩典修，皇敬通。表瑞辉，扬至公。
月坛殷仲尝酎，华黍若油。兴谷繁祉，受符天后。涌桂华，凝彩斿。玉烛调，千万秋。
历代帝王庙时序群品，端在一钦。衣德凝命，荷天之任。景轨仪，诚既歆。肃骏奔，颙若临。
先师庙先圣垂轨，千载是祗。虔奉师表，景行行止。奠两楹，神降之。启后人，文在兹。
先农坛翩彼桑扈，仁气布和。千亩亲御，百祥膺荷。保介歆，穜棱多。帝手推，民乐歌。
