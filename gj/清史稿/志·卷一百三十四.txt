△土兵
土兵惟川、甘、湖广、云、贵有之，调征西南，常得其用。康熙间，莽依图战马宝于韶岭，瑶兵为后援。傅弘烈平广西，亦藉土兵义勇之力。乾隆征廓尔喀，调金川土兵五千，讨安南，以土兵随征。傅恒征金川，疏言：“奋勇摧敌，固仗八旗。乡导必用土兵，小金川土兵尤骁勇善战。”岳锺琪平西藏，咸、同间讨黔、蜀发匪，其明效也。
古西南夷多槃瓠遗种，曰僚、曰伶、曰、曰僮、曰瑶、曰苗。其后蕃衍，有西番、僰人、摆夷、么些、佫亻鹿、咱哩、倮、俍、瑶等目。苗蛮种类尤多，如花苗、红苗、花仡佬、红仡佬、白倮㑩、黑倮㑩皆是。土兵多出其中，故骁强可用。土兵之制，甘肃、四川、两广、湖南、云、贵或隶土司，或属土弁，或归营汛。甘肃土兵附番部。四川土兵附屯弁、屯蕃。湖南土兵附练兵、屯兵。别有番民七十九族，分隶西宁、西藏。兹并述于篇。
甘肃土兵：
狄道州临洮卫指挥佥事辖十五族。河州指挥佥事辖四十八户。韩家集指挥使辖二族。
岷州宕昌城指挥使辖十六族。攒都沟外委百户辖四十一庄。麻霙里外委土官辖二族。闾井外委百户辖十一庄。归安里副千户辖土民四十八族，番民四十三族。
洮州厅卓泥堡指挥使兼护国禅师辖五百二十族，马兵五百，步兵千五百，土守备一，千总、把总四，外委七。资卜指挥使辖七十六族，土守备一，千总、把总、外委各二，马兵五十，步兵百。著逊百户辖七族，兵十人。西宁县寄彦才沟指挥使辖八族，土千总一，把总二，马兵五十，步兵百。陈家台指挥使辖一百十二户，土千总、把总各一，马兵五，步兵二十。乞塔城指挥使辖四十八族，土千总、把总各一，马步兵各五十。纳家庄指挥佥事辖百二十户，土千总、把总各一，兵二十五人。西川海子沟指挥佥事辖番民十八户，土民三十户，土千总、把总，兵额同上。癿迭沟指挥佥事辖九十户，土千总、把总，兵额同上。循化厅土千户辖西乡上四工韩姓撒拉。保安堡土千户辖东乡下四工马姓撒拉。撒拉不同番回，似羌而奉回教，旧十三工，今隶循化八工，馀隶巴燕戎格。癿藏土百户辖五族。
大通县大通川土千户辖五族。
碾伯县胜番沟指挥同知辖七百户，土千总二，把总四，马步兵百。上川口指挥同知辖四千户，土千户一，百户二，土千总四，把总六，马步兵三百。赵家湾指挥同知辖百二十户，土千总、把总各一，马兵五，步兵二。白崖子指挥同知辖百五十户，兵二十五。美都川指挥佥事辖三百户，土千总、把总各一，兵二十五。朱家堡指挥佥事辖六十二户，兵二十五。米拉沟指挥佥事辖七十户，土千总、把总各一，马步兵二十五。九家巷百户辖百馀户，兵二十五。王家堡百户辖百馀户，兵二十。喇守庄指挥佥事辖七十二户。
庄浪掌印土司指挥使辖指挥佥事、指挥使、指挥同知、正副千户各一，百户二，土民十旗，番民八旗，文职隶甘凉道，武职隶西宁镇。红山堡掌土司印指挥佥事兵五十。古城及大营湾指挥使、大通峡口指挥同知、古城正千户、马军堡副千户、西坪正千户、西六渠百户均率亲丁效力，不辖土民。
永昌县流水沟寺千户辖番民五旗。
甘肃番部：
狄道州三族，河州十八族，皆康熙时旧族，杂处二十四关内。
洮州厅八族，大小九十馀处，亦曰南番。土司杨积庆属番民五百二十族。
昝天锡属番民七十六族。杨永隆属番民七族。著洛寺僧纲杨溯洛旺秀辖番民二十三族。麻亻尔寺僧纲马昂旺丹主辖番民二十一族。圆成寺僧正侯洛紥旦主辖番民四族。
岷州熟番四十三族，旧属土司，后为归安里，惟白水江以南、南山内外，皆黑番所在，亦称若瓦。南山以东马土司辖，以西杨土司辖，凡番寺三十五所，辖番民霙古喇哈等二十四族。
文县番族五百族，番地二十二处。马百户番地二十八处，雍正八年，改番归流曰新民。
西宁县番民十三族，番寺三十八族。
贵德厅熟番旧五十四族，存五族，生番旧十九族，存五族，野番十九族，俱插帐河滨，番寺大者六所。
循化厅口内熟番十二族，口外西番四十九寨，口外南番二十一寨。
丹噶尔厅南乡熟番一族，河南西番八族。
武威县峡沟番民三族，沙沟一族，上下大水寺五族，南山八族。
镇番县八力曼插汉番民一族。
永昌县番民五族。
古浪县东山围场沟番民四族。黄羊川五族。柏林沟二族。
平番县熟番三十六族，旧十馀万丁，同治间存千馀人，番寺十四所。洛洛城十三堡番民八族，二千三百馀丁。
张掖县唐乌忒黑番三族，康熙间给首领劄衔。抚彝通判辖西喇古儿黄番五族，唐乌忒黑番三族，八族设正副头目，给守备、千总职衔，番民俱充兵伍。
高台县唐乌忒黑番一族，每壮丁一，纳马一匹入营。西喇古儿黄番二族，隶红崖营。
四川土兵：
松潘厅中营所属土司七寨，土百户二，千户五。左营所属土司二寨，土千户、百户各一。右营所属土司一寨，土百户一。漳腊营所属土司五十二寨，土千户十四，百户二十五，土目十三。平番营所属土司二寨、一寺，土千户三。南坪营所属土司二寨，寨首二人。
茂州叠溪营所属土司六寨，土千户、百户各一。
龙安府龙安营所属土司隘口一，堡一，长官司一，土通判、知事各一。
杂谷厅维州协左营所属土司宣慰司一，辖大小二十八寨。右营所属土司宣慰司一，辖十九寨，长官司三，辖四十五寨。
茂州营所属土司长官司一，副长官司一，安抚司、土巡检各一。
懋功厅懋功协所属土司，安抚司、宣抚司各一，辖大小四十六寨。
建昌镇中营所属土司，河东长官司一，土百户三，土目十一，民户皆倮㑩部落。阿都正长官司一，辖土目四人，阿都副长官司一，辖土目十一，民户皆苗夷。沙骂宣抚司所辖土目五十，民户皆蛮夷。右所属河西土千总一，土目四，民户皆平夷。
越俊厅越俊营所属土司，工卩部宣抚司一，土目十一。宁越营所属暖带密土千户一，辖乡总七，土目一。暖带田坝土千户一。松林地土千户一，辖土百户五。以上民户皆番夷。
盐源县会盐营所属土司，木里安抚司一。瓜别安抚司一。马喇副长官司一。古柏树土户一，辖土目二。中所、左所辖土目一，右所土千户各一。前所、后所土百户各一。以上民户皆番夷。
冕宁县冕山营所属土千户、土百户十三，土目四，村户皆夷也。
会理州会川所属营司土千户三，土百户四，民户皆番也。永定营所属土千户一，村户皆夷也。
打箭炉泰宁营所属沈边长官司一，冷边长官司一，民户皆番也。
天全州黎雅营所属穆坪宣慰司一。
清溪县黎雅营所属土千户一，土百户二。
打箭炉阜和协所属明正宣慰司一，土千户一，土百户四十八。革什咱布安抚司一。巴底宣慰司一。喇衮安抚司一。霍耳竹窝安抚司一，辖土千户、百户各一。章谷安抚司一，辖土百户四。纳林冲长官司一。瓦述色他长官司一。瓦述更平长官司一。瓦述保科安抚司一。以上户皆土民，多少不等。
德耳格忒宣慰司一，辖土百户六，民户皆番。霍耳白利长官司一。霍耳咱安抚司一，辖土百户二。霍耳东科长官司一。春科安抚司一，副土司一。上瞻对茹长官司一。峪纳土千户一。蒙葛结长官司一。林葱安抚司一。上纳夺安抚司一，辖土千户一，百户三。下瞻对安抚司一，辖土百户二。上瞻对撤墩土千户一。中瞻对茹色长官司一。以上户皆土民。
上述土司，其中如春科等，有已纳印者，清季设专官治之。三瞻曾畀西藏，为其辖境。其后边衅屡生，宣统初收复。
里塘粮务所属里塘宣抚司一，副土司一，辖长官司三，土百户二，户皆番民。
巴塘粮务所属巴塘宣抚司一，副土司一，辖土百户七，户皆土民。
石砫厅夔州协所属宣慰司一。乾隆间改土通判。
泸州泸州营所属长官司一。
雷波厅普安营所属土千总一，土舍二。安阜营所属土舍一。屏山县所属长官司四。以上民户皆番夷。
马边厅马边营所属土千户一，百户九，土外委一。
峨边厅归化汛、冷碛汛所属岭夷十二地，夷人头目十二。赤夷十三枝。胆巴家土千总、把总各一，辖头目四。哈纳家土千总、把总各一，辖头目三。蜚瓜家千总一，把总二，辖头目二。魁西家土千总、把总各一。以上民户娃子为多。娃子者，汉人被掠入夷巢之名。
四川屯弁：
杂谷厅维州协所属杂谷脑屯守备一，辖屯千总二，屯把总四，屯外委八。干堡寨上孟董、下孟董、九子寨均屯守备一，辖千总、把总、外委十四。以上民户皆番。
懋功厅懋功协所属攒拉八角碉屯守备一，千总、把总、外委六。抚边屯所属屯把总一。攒拉汉牛屯守备一，千总、把总、外委六。抚边屯所属攒拉别思满屯守备一，千总、把总、外委七，马尔富屯外委一，曾头沟千总一。章谷屯属攒拉屯守备一，千总、把总、外委八，分辖宅垄屯把总一，外委四。崇化屯属促浸河东屯守备一，千总、把总、外委十五。绥靖屯属促浸河西屯守备一，千总、把总、外委二十四。以上户皆屯番。
四川已废土司：
建昌道所属天全六番招讨司、副招讨司各一。大凉山阿都宣抚司一。建昌坝南路安抚司一。河西宣慰司一、土百户四。审札等处土百户三。北路甸沙关土千户一。
冕山营所属宁番安抚司一、土百户二。皮罗木罗等处土百户四，头人三枝。靖远营土百户四，头人四枝。凉山等处番夷头人六枝。如昆等处头人九枝。冕山营征收土千户及头人二枝。
雅州府属司徒一、大国师一。
打箭炉属中瞻对长官司一。
川东道属宣慰司、长官司各一。
松茂道属杂谷土司一。
两广土兵：
广东高州府茂名县瑶兵六百六十四，俍兵六百六十六，辖瑶山四十四。电白县僮兵百六十五，辖瑶山二十一。信宜县瑶兵百七十七，俍兵五百九十五，辖瑶山四十一。化州瑶兵五百二十四，俍兵百九十四，辖瑶山五十一。石城县瑶兵四百九十七，辖瑶山二。廉州府牛藤闸俍总一，兵四十六。马头闸俍目一，兵十五。水鸣闸俍目一，兵三十四。冷水闸俍目一，兵二十三。九叉闸俍目一，兵十四。沙尾闸俍目一，兵二十。藤柯闸俍目一，兵二十。丹竹闸俍目一，兵十九。樟木闸俍目一，兵三十。
广西桂林府龙胜厅二堡，堡目各一。临桂十三堡，堡目十三。灵川五堡一隘，堡目五，隘长一。永宁州二镇，俍长二。永福十一堡，堡目十一。义宁五堡，堡目五。全州隘长六。以上各土兵，自二十四至二百九十二。灌阳俍兵最少，临桂最多。
柳州府雒容土舍一，堡目三。罗城十五堡，堡目十五。柳城二十一堡，堡目二十一。融县二堡，堡目二。以上土兵自十四至二百六十五。融县最少，雒容最多。
庆远府宜山堡目一。天河堡目一。河池州堡目一。思恩堡目一。东阑土州目一。永定土司一。永顺正副土司各一。土兵自三十二人至百十人，惟那地土州兵二百八十，南丹土州兵五百十二。土州又各分兵五十属德胜镇。又忻城土县兵三百，数为最多。
思恩府上林土舍、头目、总练三十八，兵五百七十五为多。土田州兵四百，阳万土州判兵三百次之。土上林县兵三十，武缘堡兵五十为少。
平乐府恭城凤皇堡队长六。贺县田总一，哨长三，队长十四。荔浦堡目二。修仁堡目五。永安土舍二。以上土兵自六十五至三百十。荔浦最少，永安最多。
梧州府岑溪俍总俍目。怀集耕总、哨长、耕兵、抚兵。二县兵皆逾三百。
浔州府桂平、平南、贵县皆俍兵，武宣为土勇、土兵，自三、四十至三百十四不等。
南宁府宣化土勇，隆安隘兵。横州俍兵，永淳俍兵、耕守兵。迁隆土侗兵。自三十至三百不等。
太平府龙州厅属下龙土司、两关、三卡、十四隘。明江厅属上石西州兵。崇善兵，安平土州兵。万承土州九甲兵，应调运粮，及六坊土兵。茗盈、全茗、龙英、佶伦、镇远、思陵等土州兵。土江州兵。土思州兵。下石西土州兵。上下冻土州兵。罗阳土县兵。上龙土巡检隘兵。以上兵四、五十至五百不等。馀如都结土州头目三，兵十六为极少，土思州兵七百馀，太平土州兵千馀为最多。
镇安府府额土兵。小镇安厅土勇。天保兵。归顺州隘兵。湖润寨隘目兵。都康、上映两土州兵。下雷土州土勇。自三十至二百五十不等，惟向武土州土目二百二十，土兵额千二百，其最多者也。
郁林州北流俍兵。陆川俍目、俍兵。兴业俍兵。皆不过三、五十。
综广西土兵，盖万三千八百有奇。
湖南土兵：
湖南苗疆，凤凰厅设中营、右营守备各官，苗兵二千，练兵千，屯兵四千。干州厅设守备各官，苗兵八百，屯兵六百。永绥厅设守备各官，苗兵千八百，屯兵二千。永顺县设守备各官，苗兵、屯兵各百。保靖县设守备各官，苗兵、屯兵各三百。嘉庆十年，设屯弁统屯丁，原有备战练兵千人，准营制操习，著为例。
云南土兵：
镇远厅，大雅口土都司各一。
丽江府，大山茨竹寨土守备各一。中甸迭巴土守备二。
镇边厅黄草岭，杉木笼隘，六库，阿敦子，猛遮，普宁县普藤，维西厅奔子栏，元江州，云龙州老窝，威远厅猛戛，永北厅羊坪，保山县登梗，鲁掌，丽江府，新平县斗门磨沙，大中甸神翁，小中甸神翁，中甸江边神翁，中甸格沙神翁，中甸泥西神翁，镇边厅猛角猛董，圈糯千总各一。临安府稿吾卡，漕涧，奔子栏，阿敦子，澜沧江，临城，其宗喇普，思茅厅倚邦，易武，猛猎，六顺，猛笼，橄榄坝，猛旺，整董，他郎厅儒林里，定南里，威远厅猛戛，猛班，腾越厅大塘隘，明光隘，古勇隘，卯照，下猛引，贤官寨，募乃寨，东河，元江州永丰里，茄革里，喇博，他旦，老是达，岩旺，乌猛，乌得土把总各一。迭宾土把总五。中甸江边，小中甸迭宾，中甸格咱，中甸泥西土把总各三。
镇边厅大山分防，猛弄掌寨，猛喇掌寨，水塘掌寨，五亩掌寨，五邦掌寨，者米掌寨，茨桶坝掌寨，马龙掌寨，瓦遮、宗哈正掌寨，瓦遮副掌寨，宗哈副掌寨，斗岩掌寨，阿土掌寨、土外委各一。宾川州赤谷里，保山县练地，武定州勒品甸土巡捕各一。
止那隘，猛豹隘，坝竹隘，黄草岭隘抚夷各一。八关抚夷。铜壁关、万仞关、神护关、巨石关、铁壁关正副抚夷，各有努练土兵，自二十五、六户至百五十馀户。虎踞关、天马关、汉龙关正副抚夷。
贵州土兵：
贵阳府属中曹长官司，养龙长官司，白纳长官司、副长官司，虎坠长官司。
定番州属程番长官司，上马桥长官司，小程番长官司，卢番长官司，方番长官司，韦番长官司，卧龙番长官司，小龙番长官司，金石番长官司，罗番长官司，大龙番长官司，木瓜长官司、副长官司，麻向长官司。
开州属乖西长官司、副长官司。
龙里县属大谷龙长官司，小谷龙长官司，羊场长官司。
贵定县属平伐长官司，大平伐长官司，小平伐长官司，新添长官司。
郎岱厅属西堡副长官司。
归化厅属康庄副长官司。
永宁州属顶营长官司，沙营长官司。
镇远府属偏桥长官司，工卩水长官司。
黄平州属岩门宣化长官司。
思南府属蛮夷长官司，朗溪长官司、副长官司，沿河祐溪长官司、副长官司。
平越州属杨义长官司。
思州府属都坪长官司、副长官司，都素长官司、副长官司，黄道溪长官司、副长官司，施溪长官司。
黎平府属潭溪长官司、副长官司，欧阳长官司、副长官司，龙里长官司，亮寨长官司，中林验洞长官司，古州长官司，湖耳长官司、副长官司，八舟长官司，新化长官司，洪洲泊里长官司、副长官司。
都匀府属都匀长官司、副长官司，邦水长官司。
麻哈州属平定长官司，乐平长官司。
独山州属烂土长官司，丰宁上长官司、下长官司。
铜仁府属省溪长官司、副长官司，提溪长官司、副长官司。
松桃厅属乌罗长官司、副长官司，平头著可长官司、副长官司。
西藏土兵：
雍正九年，新抚南称、巴彦等处番民七十九族，地居四川、西藏、西宁间。十年夏，川、藏暨西宁分遣专官会同勘定，近西宁者归西宁管辖，近西藏者暂隶西藏云。
西宁管辖四十族：阿哩克族，蒙古尔津族，雍希叶布族，玉树族，噶尔布族，苏鲁克族，尼雅木错族，固察族，称多族，洞巴族，多伦尼托克安图族，阿萨克族，克列玉族，克阿永族，克叶尔济族，克拉尔济族，克典巴族，隆布族，上隆布族，札武族，上札武族，下札武族，札武班右族，上阿拉克硕族，上隆坝族，下隆坝族，苏尔莽族，白利族，哈尔受族，登坡格尔吉族，下格尔吉族，格尔吉族，巴彦南称族，南称桑巴尔族，南称隆冬族，南称卓达尔族，吹冷多拉族，巴彦南称界住牧喇嘛，拉布库克住牧喇嘛。
西藏管辖三十九族：纳书克贡巴族，毕鲁族，琫盆族，达格鲁族，拉克族，色尔札族，札嘛尔族，阿札克族，上阿札克族，下阿札克族，伙尔川木桑族，伙尔札麻苏他尔族，伙尔札麻苏他尔，只多族，瓦拉族，伙尔族，麻鲁族，宁塔，尼札尔，参麻布玛，尼牙木札族，利松麻巴族，勒达克族，多麻巴族，羊巴族，依戎伙尔族，伙尔族，彭他麻族，伙尔拉赛族，上刚噶鲁族，下刚噶鲁族，琼布拉克鲁族，噶鲁族，色尔札族，上多尔树族，下多尔树族，三札族，三纳拉巴族，朴族。
以上四十族，共八千四百四十三户。三十九族，共四千八百八十九户。雍正间，定族内人户千户以上设千户一，百户以上设百户一，不及百户者设百长一，每千、百户下设散百长数人。至乾隆末，别定三十九族总百户一，百户十三，百长五十三，后增为百户十六，百长六十一。
