卷十　崇祯七年甲戌
袁继咸论谪言官
正月谪给事中李世祺于外，以劾大学士湿体仁、吴宗达也。山左提学袁继咸上言曰，养凤欲鸣，养鹰欲击，今鸣而箝其舌，击而绁其羽，朝廷之于言官。何以异此；使言官括囊无咎，而大臣无一人议其后。大臣所甚利，忠臣所深忧，臣所为太息也。且皇上乐听谠言而天下误以攻弹大臣，为天子所厌闻，其势将披靡不止也。上以越职言事，切责之。
