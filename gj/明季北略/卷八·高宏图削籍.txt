三月，工部右侍郎高宏图上言，臣部有公署，中则尚书，旁列侍郎，礼也。内臣张彝宪，奉总理两部之命，俨临其上，不亦辱朝廷而亵国体乎？臣之为侍郎也贰尚书，非贰内臣也。国家大体，不容不慎。故仅以川堂相宾主，而公座毋宁已之，虽大怫彝宪意，臣不顾也。且总理公署，奉命别建，则在臣部者，宜还之臣部。岂不名正言顺而内外平，早以军与饷事重，应到部验核不听。宏图遂引疾求去。疏七上，竟削籍。
七月，以司礼监太监曹化淳，提督京营。
