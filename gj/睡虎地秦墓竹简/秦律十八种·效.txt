实官佐、史柀免、徙，官啬夫必与去者效代者。节（即）官啬夫免而效，不备，代者与居吏坐之。故吏弗效，新吏居之未盈岁，去者与居吏坐之，新吏弗坐；其盈岁，虽弗效，新吏与居吏坐之，去者弗坐，它如律。
仓（漏）（朽）禾粟，及积禾粟而败之，其不可食者不盈百石以下，谇官啬夫；百石以上到千石，赀官啬夫一甲；过千石以上，赀官啬夫二甲；令官啬夫、冗吏共赏（偿）败禾粟。禾粟虽败而尚可食（也），程之，以其秏（耗）石数论负之。
度禾、刍稾而不备十分一以下，令复其故数；过十分以上，先索以禀人，而以律论其不备。
入禾，万石一积而比黎之为户，籍之曰：「其廥禾若干石，仓啬夫某、佐某、史某、禀人某。」是县入之，县啬夫若丞及仓、乡相杂以封印之，而遗仓啬夫及离邑仓佐主禀者各一户，以气（饩）人。其出禾，有（又）书其出者，如入禾然。
啬夫免而效，效者见其封及隄（题），以效之，勿度县，唯仓所自封印是度县。终岁而为出凡曰：「某廥出禾若干石，其余禾若干石。」仓啬夫及佐、史，其有免去者，新仓啬夫，新佐、史主廥者，必以廥籍度之，其有所疑，谒县啬夫，县啬夫令人复度及与杂出之。禾赢，入之，而以律论不备者。
禾、刍积廥，有赢、不备而匿弗谒，及者（诸）移赢以赏（偿）不备，它物当负赏（偿）而伪出之以彼（）赏（偿），皆与同法。大啬夫、丞智（知）而弗罪，以平罪人律论之，有（又）与主廥者共赏（偿）不备。至计而上廥籍内史。入禾、发（漏）仓，必令长吏相杂以见之。刍如禾。
效公器赢、不备，以赍律论及赏（偿），毋赍者乃直（值）之。
公器不久刻者，官啬夫赀一盾。
