雨为〈澍〉，及诱（秀）粟，辄以书言〈澍〉稼、诱（秀）粟及豤（垦）田毋（无）稼者顷数。稼已生后而雨，亦辄言雨少多，所利顷数。早〈旱〉及暴风雨、水潦、（螽）、它物伤稼者，亦辄言其顷数。近县令轻足行其书，远县令邮行之，尽八月□□之。
春二月，毋敢伐材木山林及雍（壅）隄水。不夏月，毋敢夜草为灰，取生荔、麛（卵）鷇，毋□□□□□□毒鱼鳖，置罔（网），到七月而纵之。唯不幸死而伐绾（棺）享（椁）者，是不用时。邑之（近）皂及它禁苑者，麛时毋敢将犬以之田。百姓犬入禁苑中而不追兽及捕兽者，勿敢杀；其追兽及捕兽者，杀之。河（呵）禁所杀犬，皆完入公；其它禁苑杀者，食其肉而入皮。
入顷刍，以其受田之数，无豤（垦）不豤（垦），顷入刍三石、二石。刍自黄及束以上皆受之。入刍，相输度，可（也）。
禾、刍彻（撤）木、荐，辄上石数县廷。勿用，复以荐盖。
乘马服牛禀，过二月弗禀、弗致者，皆止，勿禀、致。禀大田而毋（无）恒籍者，以其致到日禀之，勿深致。
百姓居田舍者毋敢（酤）酉（酒），田啬夫、部佐谨禁御之，有不从令者有罪。
