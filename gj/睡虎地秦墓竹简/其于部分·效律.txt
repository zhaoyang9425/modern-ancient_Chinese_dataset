为都官及县效律：其有赢、不备，物直（值）之，以其贾（价）多者罪之，勿羸（累）。
官啬夫、冗吏皆共赏（偿）不备之货而入赢。
衡石不正，十六两以上，赀官啬夫一甲；不盈十六两到八两，赀一盾。甬（桶）不正，二升以上，赀一甲；不盈二升到一升，赀一盾。
斗不正，半升以上，赀一甲；不盈半升到少半升，赀一盾。半石不正，八两以上；钧不正，四两以上；斤不正，三朱（铢）以上；半斗不正，少半升以上；参不正，六分升一以上；升不正，廿分升一以上；黄金衡羸（累）不正，半朱（铢）以上，赀各一盾。
数而赢、不备，直（值）百一十钱以到二百廿钱，谇官啬夫；过二百廿钱以到千一百钱，赀啬夫一盾；过千一百钱以到二千二百钱，赀官啬夫一甲；过二千二百钱以上，赀官啬夫二甲。
县料而不备者，钦书其县料（也）之数。
县料而不备其见（现）数五分一以上，直（值）其贾（价），其赀、谇如数者然。十分一以到不盈五分一，直（值）过二百廿钱以到千一百钱，谇官啬夫；过千一百钱以到二千二百钱，赀官啬夫一盾；过二千二百钱以上，赀官啬夫一甲。百分一以到不盈十分一，直（值）过千一百钱以到二千二百钱，谇官啬夫；过二千二百钱以上，赀官啬夫一盾。
同官而各有主（也），各坐其所主。官啬夫免，县令令人效其官，官啬夫坐效以赀，大啬夫及丞除。县令免，新啬夫自效（也），故啬夫及丞皆不得除。
实官佐、史柀免、徙，官啬夫必与去者效代者。节（即）官啬夫免而效不备，代者与居吏坐之。故吏弗效，新吏居之未盈岁，去者与居吏坐之，新吏弗坐；其盈岁，虽弗效，新吏与居吏坐之，去者弗坐。它如律。
仓（漏）（朽）禾粟，及积禾粟而败之，其不可（食）者，不盈百石以下，谇官啬夫；百石以到千石，赀官啬夫一甲；过千石以上，赀官啬夫二甲；令官啬夫、冗吏共赏（偿）败禾粟。禾粟虽败而尚可（食）（也），程之，以其秏（耗）石数论（）之。
度禾、刍而不备，十分一以下，令复其故数；过十分以上，先（索）以禀人，而以律论其不备。
入禾，万石一积而比黎之为户，及籍之曰：「某廥禾若干石，仓啬夫某、佐某、史某、禀人某。」是县入之，县啬夫若丞及仓、乡相杂以封印之，而遗仓啬夫及离邑仓佐主禀者各一户，以气（饩）人。其出禾，有（又）书其出者，如入禾然。啬夫免而效，效者见其封及隄（题）以效之，勿度县，唯仓所自封印是度县。终岁而为出凡曰：「某廥出禾若干石，其余禾若干石。
仓啬夫及佐、史，其有免去者，新仓啬夫、新佐、史主廥者、必以廥籍度之。其有所疑，谒县啬夫，县啬夫令人复度及与杂出之。禾赢，入之；而以律论不备者。禾、刍积廥，有赢不备，而匿弗谒，及者（诸）移赢以赏（偿）不备，它物当负赏（偿）而伪出之以彼（）赏（偿），皆与同法。大啬夫、丞智（知）而弗罪，以平罪人律论之，有（又）与主廥者共赏（偿）不备。
入禾及发（漏）仓，必令长吏相杂以见之。刍如禾。
栎阳二万石一积，咸阳十万石一积。
效公器赢、不备，以赍律论及赏（偿），毋赍者乃直（值）之。
公器不久刻者，官啬夫赀一盾。
甲旅札赢其籍及不备者，入其赢旅衣札，而责其不备旅衣札。
官府臧（藏）皮革，数穆风之。有蠹突者，赀官啬夫一甲。
器职（识）耳不当籍者，大者赀官啬夫一盾，小者除。
马牛误职（识）耳，及物之不能相易者，赀官啬夫一盾。
殳、戟、弩，相易（也），勿以为赢、不备，以职（识）耳不当之律论之。
工禀它县，到官试之，饮水，水二百斗以上，赀工及吏将者各二甲；不盈二百斗以下到百斗，赀各一甲；不盈百斗以下到十斗，赀各一盾；不盈十斗以下及禀县中而负者，负之如故。
上节（即）发委输，百姓或之县就（僦）及移输者，以律论之。
计用律不审而赢、不备，以效赢、不备之律赀之，而勿令赏（偿）。
官啬夫赀二甲，令、丞赀一甲；官啬夫赀一甲，令、丞赀一盾。其吏主者坐以赀、谇如官啬夫。其它冗吏、令史掾计者，及都仓、库、田、亭啬夫坐其离官属于乡者，如令、丞。
尉计及尉官吏节（即）有劾，其令、丞坐之，如它官然。
司马令史掾苑计，计有劾，司马令史坐之，如令史坐官计劾然。
计校相缪（谬）（也），自二百廿钱以下，谇官啬夫；过二百廿钱以到二千二百钱，赀一盾；过二千二百钱以上，赀一甲。人户、马牛一，赀一盾；自二以上，赀一甲。
计脱实及出实多于律程，及不当出而出之，直（值）其贾（价），不盈廿二钱，除；廿二钱以到六百六十钱，赀官啬夫一盾；过六百六十钱以上，赀官啬夫一甲，而复责其出（也）。人户、马牛一以上为大误。误自重（也），罪一等。
