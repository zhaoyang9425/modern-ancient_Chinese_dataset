县、都官、十二郡免除吏及佐、官属，以十二月朔日免除，尽三月而止之。其有死亡及故有夬（缺）者，为补之，毋须时。
除吏、尉，已除之，乃令视事及遣之；所不当除而敢先见事，及相听以遗之，以律论之。啬夫之送见它官者，不得除其故官佐、吏以之新官。
官啬夫节（即）不存，令君子毋（无）害者若令史守官，毋令官佐、史守。
