官府受钱者，千钱一畚，以丞、令印印。不盈千者，亦封印之。钱善不善，杂实之。出钱，献封丞、令，乃发用之。百姓市用钱，美恶杂之，勿敢异。
布袤八尺，福（幅）广二尺五寸。布恶，其广袤不如式者，不行。
钱十一当一布。其出入钱以当金、布，以律。
贾市居列者及官府之吏，毋敢择行钱、布；择行钱、布者，列伍长弗告，吏循之不谨，皆有罪。
有买（卖）及买（也），各婴其贾（价）；小物不能各一钱者，勿婴。
官相输者，以书告其出计之年，受者以入计之。八月、九月中其有输，计其输所远近，不能逮其输所之计，□□□□□□□移计其后年，计毋相缪。工献输官者，皆深以其年计之。
都官有秩吏及离官啬夫，养各一人，其佐、史与共养；十人，车牛一两（辆），见牛者一人。都官之佐、史冗者，十人，养一人；十五人，车牛一两（辆），见牛者一人；不盈十人者，各与其官长共养、车牛，都官佐、史不盈十五人者，七人以上鼠（予）车牛、仆，不盈七人者，三人以上鼠（予）养一人；小官毋（无）啬夫者，以此鼠（予）仆、车牛。豤生者，食其母日粟一斗，旬五日而止之，别以（假）之。
有责（债）于公及赀、赎者居它县，辄移居县责之。公有责（债）百姓未赏（偿），亦移其县，县赏（偿）。
百姓（假）公器及有责（债）未赏（偿），其日（）以收责之，而弗收责，其人死亡；及隶臣妾有亡公器、畜生者，以其日月其衣食，毋过三分取一，其所亡众，计之，终岁衣食不（）以稍赏（偿），令居之，其弗令居之，其人死亡，令其官啬夫及吏主者代赏（偿）之。
县、都官坐效、计以负赏（偿）者，已论，啬夫即以其直（值）钱分负其官长及冗吏，而人与参辨券，以效少内，少内以收责之。其入赢者，亦官与辨券，入之。其责（债）毋敢隃（逾）岁，隃（逾）岁而弗入及不如令者，皆以律论之。
官啬夫免，复为啬夫，而坐其故官以赀赏（偿）及有它责（债），贫窭毋（无）以赏（偿）者，稍其秩、月食以赏（偿）之，弗得居；其免（也），令以律居之。官啬夫免，效其官而有不备者，令与其稗官分，如其事。吏坐官以负赏（偿），未而死，及有罪以收，抉出其分。其已分而死，及恒作官府以负责（债），牧将公畜生而杀、亡之，未赏（偿）及居之未备而死，皆出之，毋责妻、同居。
县、都官以七月粪公器不可缮者，有久识者靡之。其金及铁器入以为铜。都官输大内，内受买（卖）之，尽七月而觱（毕）。都官远大内者输县，县受买（卖）之。粪其有物不可以须时，求先买（卖），以书时谒其状内史。凡粪其不可买（卖）而可以为薪及盖〈蘙〉者，用之；毋（无）用，乃燔之。
传车、大车轮，葆缮参邪，可（也）。韦革、红器相补缮。取不可葆缮者，乃粪之。
受（授）衣者，夏衣以四月尽六月禀之，冬衣以九月尽十一月禀之，过时者勿禀。后计冬衣来年。囚有寒者为褐衣。为布一，用枲三斤。为褐以禀衣；大褐一，用枲十八斤，直（值）六十钱；中褐一，用枲十四斤，直（值）六钱；小褐一，用枲十一斤，直（值）卅六钱。已禀衣，有余褐十以上，输大内，与计偕。都官有用□□□□其官，隶臣妾、舂城旦毋用。在咸阳者致其衣大内，在它县者致衣从事之县。县、大内皆听其官致，以律禀衣。
禀衣者，隶臣、府隶之毋（无）妻者及城旦，冬人百一十钱，夏五十五钱；其小者冬七十七钱，夏四钱。舂冬人五十五钱，夏四钱；其小者冬四钱，夏卅三钱。隶臣妾之老及小不能自衣者，如舂衣。 亡、不仁其主及官者，衣如隶臣妾。
