入禾仓，万石一积而比黎之为户。县啬夫若丞及仓、乡相杂以印之，而遗仓啬夫及离邑仓佐主禀者各一户以气（饩），自封印，皆辄出，余之索而更为发户。啬夫免，效者发，见杂封者，以隄（题）效之，而复杂封之，勿度县，唯仓自封印者是度县。出禾，非入者是出之，令度之，度之当堤（题），令出之。其不备，出者负之；其赢者，入之。杂出禾者勿更。入禾未盈万石而欲增积焉，其前入者是增积，可（也）；其它人是增积，积者必先度故积，当堤（题），乃入焉。后节（即）不备，后入者独负之；而书入禾增积者之名事邑里于廥籍。万石之积及未盈万石而被（柀）出者，毋敢增积。栎阳二万石一积，咸阳十万一积，其出入禾、增积如律令。长吏相杂以入禾仓及发，见之粟积，义积之，勿令败。
入禾稼、刍，辄为廥籍，上内史。刍各万石一积，咸阳二万一积，其出入、增积及效如禾。
禾、刍积（索）出日，上赢不备县廷。出之未（索）而已备者，言县廷，廷令长吏杂封其廥，与出之，辄上数廷；其少，欲一县之，可（也）。廥才（在）都邑，当□□□□□□□□者与杂出之。
□□□□□不备，令其故吏与新吏杂先（索）出之。其故吏弗欲，勿强。其毋（无）故吏者，令有秩之吏、令史主，与仓□杂出之，（索）而论不备。杂者勿更；更之而不备，令令、丞与赏（偿）不备。
程禾、黍□□□□以书言年，别其数，以禀人。
计禾，别黄、白、青。（秫）勿以禀人。
稻后禾孰（熟），计稻后年。已获上数，别粲、（糯）（）稻。别粲、（糯）之襄（酿），岁异积之，勿增积，以给客，到十月牒书数，上内史。
县上食者籍及它费大（太）仓，与计偕。都官以计时雠食者籍。
种：稻、麻亩用二斗大半斗，禾、麦亩一斗，黍、荅亩大半斗，叔（菽）亩半斗。利田畴，其有不尽此数者，可（也）。其有本者，称议种之。
县遗麦以为种用者，殽禾以臧（藏）之。
粟一石六斗大半斗，舂之为（粝）米一石；（粝）米一石为凿（）米九斗；九斗为毁（毇）米八斗。稻禾一石。有米委赐，禀禾稼公，尽九月，其人弗取之，勿鼠（予）。
为粟廿斗，舂为米十斗；十斗粲，毁（毇）米六斗大半斗。麦十斗，为三斗。叔（菽）、荅、麻十五斗为一石。?禀毁（毇）粺者，以十斗为石。
宦者、都官吏、都官人有事上为将，令县貣（贷）之，辄移其禀县，禀县以其禀。已禀者，移居县责之。
有事军及下县者，赍食，毋以传貣（贷）县。
月食者已致禀而公使有传食，及告归尽月不来者，止其后朔食，而以其来日致其食；有秩吏不止。
驾传马，一食禾，其顾来有（又）一食禾，皆八马共。其数驾，毋过日一食。驾县马劳，有（又）益壶〈壹〉禾之。
妾未使而衣食公，百姓有欲（假）者，（假）之，令就衣食焉，吏辄柀事之。
隶臣妾其从事公，隶臣月禾二石，隶妾一石半；其不从事，勿禀。小城旦、隶臣作者，月禾一石半石；未能作者，月禾一石。小妾、舂作者，月禾一石二斗半斗；未能作者，月禾一石。婴儿之毋（无）母者各半石；虽有母而与其母冗居公者，亦禀之，禾月半石。隶臣田者，以二月月禀二石半石，到九月尽而止其半石。舂，月一石半石。隶臣、城旦高不盈六尺五寸，隶妾、舂高不盈六尺二寸，皆为小；高五尺二寸，皆作之。
小隶臣妾以八月傅为大隶臣妾，以十月益食。
更隶妾节（即）有急事，总冗，以律禀食；不急勿总。
城旦之垣及它事而劳与垣等者，旦半夕参；其守署及为它事者，参食之。其病者，称议食之，令吏主。城旦舂、舂司寇、白粲操土攻（功），参食之；不操土攻（功），以律食之。
日食城旦，尽月而以其余益为后九月禀所。城旦为安事而益其食，以犯令律论吏主者。舂城旦月不盈之禀。
免隶臣妾、隶臣妾垣及为它事与垣等者，食男子旦半夕参，女子参。
食囚，日少半斗。
隶臣欲以人丁粼者二人赎，许之。其老当免老、小高五尺以下及隶妾欲以丁粼者一人赎，许之。赎者皆以男子，以其赎为隶臣。女子操红及服者，不得赎。边县者，复数其县。
畜离仓。用犬者，畜犬期足。、之息子不用者，买（卖）之，别计其钱。
