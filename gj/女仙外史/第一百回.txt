且说刘璟见月君升天，感叹一番，退兵在河间地方，还指望着建文回銮，进讨灭燕。不意奉到相府密札，召请还朝。刘元帅遂将兵符交与谭监军，止带小皂旗，星夜驰至阙下。原来朝中先得了程知星赍到行在玉函，是令大臣转奏帝师，说圣意决不回銮。即刻又得了帝师封谕二绝句。举朝大惊。所以召刘元帅来商议。文武诸臣佥同在行殿启发玉函视之，乃是一首七言绝句，诗云：
杖锡南游岁月深，山云水月任闲吟。
尘心消尽无些子，不爱临轩万虑侵。
程知星举手道：“家君夜观干象，见太阴星移位，女虚分野，王气潜消。又卜得‘涣’卦，亦是解散之义。当日帝在神乐观时，曾卜得‘坤’卦，正是太阴承天之候，也就断定龙战于野，阴阳皆不能相胜，终归涣散的，若逆数而行，必致大凶。因此圣意遂决，率笔写了这诗。临时时，家君命星夜赶路，恐不及再见帝师了，果然应验若此。”吴太师道：“燕藩未反时，尊公豫言必反，而今焉得有错！”忽报荆门开府姚襄飞奏密本，吴太师亦即同诸臣启视云；吕军师同着大将刘超驾一小舟，不知去向。次日，道臣沈珂亦挂冠而遁。众文武齐声道：“此无疑是军师也豫知帝师升天，英雄之见，大略相同。”吴学诚拊心道：“噫，天数若是乎？我即于今日往诣行在，君臣生死一处。”刘璟扬言道：“在外开府将军处均宜行文知照，听其自处。我辈各行己志可也。”
于是曾公望收了玉圭，王琎卷了圣容。诸臣皆暂归邸第，整理毕，复聚在阙下，大恸一番，出朝而散。独有小皂旗睁目大呼者三，即拔剑自刎。时董、宾二老将军皆先去世，董翥、宾铁儿正要同扶父柩还葬，遂将小皂旗棺殓，载之而去。
今将诸臣踪迹悉志于左：
晋爵太师、前翰林院编修、充平燕军师程济，
晋爵太傅、前监察御史叶应贤，原名希贤，
晋爵太保、前吴王府教授杨应能。
叶、杨二公，从帝微行十年，同时病卒，葬在滇中之浪穹山，帝手笔题曰“两忠之墓”。嗣后随驾，止济一人。
太师吴学诚，原官侍讲。
太傅赵天泰，原官编修。
太保梁田玉，原官秋曹。
少傅郭节，
少保宋和，
大冢宰程亨，原官检讨。
大司徒刘仲，
大司寇何洲。
以上旧臣八人，或入蜀，或之楚，或游吴、越，或适滇、黔，各去寻访行在。
少师李希颜。原官赞善。
先因老病致仕，仍遁居于夹谷。
少师王琎。原官宁波郡守。
祝发为僧，去游五岳。曰：“帝尚披缁，何况臣子。”少监王钺从之去。太监周恕先数日已卒。
太保金焦，原官刑部侍郎。
大司寇冯?，原官刑部司务。
大司徒梁良玉，原官中书。
大司空黄直，
都宪御史王资，
晋衔大司空灵台正王之臣。原官钦天监正。
以上旧臣六人先后去世。均有谥号。
方外宗伯兼迎銮使钱芹。曾从苏州府太守姚善起兵勤王，为行军祭酒。
访求行在，卒，葬于荆门山中，有谥。
大宗伯周辕，系殉节衡府纪善、谥文节公讳是修之子。
大司马胡传福，系殉国大理少卿、谥忠端公讳闰之子。
薇省左学士黄贵池，系殉难博士、谥忠慎公讳彦清之犹子。
都宪御史张彤，系勤王殉难乐平县尹、谥忠成公讳彦方之子。
少司农陈鹤山，系殉国户部尚书、谥忠贞公讳迪之子。
大司空曾公望，系殉国监察御史、谥忠靖公讳凤韶之长子。
少司寇茅添生，系殉国副都御史、谥忠敏公讳大方之长孙。
黄门尚书周文献，系勤王殉难松江郡丞、谥忠僖公讳继瑜之子。
黄门侍郎侯玘，系殉国刑部尚书、谥忠简公讳泰之孙。
以上九人，各怀印绶归里，以诗礼传家，训诫子孙，永不出仕，忠孝闻于奕世。
薇省大学士方纶，系殉国文渊阁博士、谥忠肃公讳孝孺之子。
少宗伯卢敏政，系殉难太常少卿、谥忠安公讳原质之弟。
少司空郑珩，系殉难监察御史、谥忠穆公讳度之子。
豫州巡察道余学夔，系洪武年间进士。
学夔本云间人，为正学弟子。刑部尚书魏泽曾以方氏遗孤托之鞠育。而卢、郑王皆以方党灭族，无家可归，遂相约学夔同之云间，隐于九峰山。
侍读学士刘藜，系殉国大理丞、谥忠节公讳端之子。
侍讲学士王作霖，系殉国刑部郎中、谥忠恪公讳高之子。
以上二人，遣发妻子居淮海之滨，易黄冠，遍游天下名山，后结茅匡庐以终。
少冢宰卓孝，系殉国户部侍郎、谥忠清公讳敬之子。
少司马巨如椽，系殉国监察御史、谥忠献公讳敬之子。
加卿衔左都谏魏衮，系殉国监察御史、谥忠悫公讳冕之子。
加卿衔右都谏邹希轲，系殉国大理丞、谥忠勤公讳瑾之子。
诸公各有令嗣，早卜居于荆、襄之间，遂去隐于渔，如沧浪渔父云。
讨燕元帅、大司马刘璟，系太祖军师诚意伯讳基之子。公只身在阙。还至青田，与家人诀别曰：“我先人开国，后人不能复国，岂可生于篡逆之世！”辫发自经死。
晋少师、大司马、参赞军国重事，充迎銮亚卿、副军师高咸宁，原济南儒生，为铁兵部之参军。
济南尹高不危，咸宁之弟。
青州监军道高宣，咸宁之兄。
少师初闻帝师升天，又闻吕军师遁迹，慷慨悲歌，命酒痛饮，至半夜，端坐而逝。其昆弟隐居于华不注山，终身不入城市。
大司马、开府豫州铁鼎，原名康安，系殉国兵部尚书、谥忠武公讳铉之子。
公有二子，谕之曰：“我初志原从先人同死社稷，今幸宗祧不斩，当亟待严慈于地下。汝等宜卜居于华不注山，与高氏为邻。”遂绝食而卒。
少司马、都宪御史、开府淮西景星，系殉国左佥都御史、谥忠威公讳清之子。
佥宪御史、开府徐州练霜飞，系殉国副都御史、谥忠定公字子宁之子。
二开府各遣发公子居于滁州山中，自与夫人泛舟于五湖，逍遥世外，如范少伯云。
少司马、都宪御史、开府上谷司韬，系殉国佥都御史、谥忠毅公讳中之子。
先得仝然手书云：“在开封时，司公曾托梦，言某术数当为西洋开法之祖。今时会已届，浮海去矣。”居数日，帝师升天，公即命子卜居于莱郡，与仝氏相依，亦浮海而去，相传为水仙云。
少司马、开府青州高崧，系殉国监察御史、谥忠介公讳翔之子。
公已有子而丧耦，仍戴黄冠入嵩山。后游于终南，不知所终。
佥宪御史、开府荆门姚襄，系勤王殉难苏州府太守、谥忠桓公讳善之子。襄乳名保儿。
忠桓公率同郡人钱芹、俞贞木、王宾等起兵勤王，时三人之子咸在开府署中，遂同归吴中，隐于西山，当时称为勤王世家。
黄门左尚书史彬，原官宾辅。
黄门右尚书郑洽，原官待诏。
以上旧臣二人，奉帝命为江、浙间东道主。帝曾三过史彬之家，为人侦知首告，至拖累死。洽谒帝后还家，以劳疾卒。
大司成杨礼立，系勤王殉国袁州府太守、谥忠康公讳任之子。
农曹正郎兼督运军饷使杨福，系殉节给事中、谥烈愍公黄讳钺之友。
福本常熟人，礼立重其义，与之同行，隐于虞山，为灌园叟。人称为山中二杨，胜于朝内三杨。
特简将才、充讨燕监军使谭符，系殉国兵部郎中、谥忠愍公讳翼之子。
谭监军欲作留侯一椎故事，雕儿、蛮儿皆从之入燕，闻燕王薨而各散。监军去，隐于长兴山中。
京营前军大将军瞿雕儿，系都督赠威武侯讳能之子。
雕儿归于卸石寨，与董、宾二将军结小村以居，射猎为乐，人称曰“三忠杰”。
京营左军大将军周蛮儿，系殉国佥都御史、谥忠憙公讳璇之子。
羽林左冠军先锋使金山保，系殉国户部侍郎、谥忠襄公郭讳任之子。
羽林右冠军先锋使咬住，系殉国监察御史、谥忠惠公谢讳升之子。
以上三将军同隐于浙之西湖。春秋花月，逍遥于两竺六桥之间，曰：“死后神魂，可依岳、韩二忠武云。”
镇守黄河大将军暴如雷，系殉国刑部尚书、谥忠直公讳昭之子。
原籍山西，从孟津渡黄河，至中流，语其子曰：“我既不能尽孝于父，又不能尽忠于君。汝其归里，善继先人之志，训诫子孙，永勿仕进于篡逆之世！”遂跃入河中。
荆门监军道董春秋，系殉国监察御史、谥忠哀公讳镛之子。
闻吕军师入蜀，遂别其妻孥，前去追访。不得，遂修道于青山城，亦仙去。
淮南巡察道胡复，系殉难兵部侍郎、谥靖节公讳子昭之子。
入蜀寻访叔父子义，不获。返，得遇叔父之子胡缜，遂同归故里，复亦更名为绍，隐于耕。
黄门侍郎陈囦，系勤王列国征州府太守、谥忠懿公讳彦回之弟。
仪曹正郎、神乐使王昪，原南都神乐观道士。
督理军储兼佥宪御史周缙，原官永清县典史。
荆南督饷道胡先，原官沛县县丞。
开封府太守金兰，原候选典史。
周、胡、金三人本浙之会稽籍。侍郎与仪曹心爱剡中山水，相率去，隐于山村，结为五老社，啸傲花月，均以寿终。
值殿左将军张伦，原官燕山守备。
值殿右将军倪谅，原官燕山百户。
驻守德州偏将军葛进，原德州卫千总。
三人避迹五狼岛，结村而居，为老农老圃，人谓之“三义村”。
建文二十六年秋七月辛卯，月君升天时，燕太子正早朝，文武百官同登五凤楼，看望得分明，皆诧为异事。太子顾谓诸臣道：“却原来是位天仙，怎么说做妖寇？怪不得建文旧臣悉行归附。当日冲虚真人说，是为生民劫数降下来的，诚然不错。”
诸臣顿首，咸称“天下太平，殿下洪福”。随谕阁臣速缮奏疏，请旨处分济南事宜。疏未发，忽接密诏：驾已崩于榆木川，直待灵车进了居庸关，然后发丧。太子即日登基，是为仁宗皇帝，建号洪熙元年，大赦天下，并颁恩诏。凡建文时忠臣义士已经诰赠爵谥者，悉循当日恤典。如有遗漏未追赠者，查确奏请，并子孙咸得荫职。其靖难时阵亡将士，毋分南北，一体褒恤。
原有世职者，仍准承袭。至忠臣之妻女殉难者，悉加追封。敕郡县所司：凡忠臣烈女，皆得建坊立祠，以表其节。兹纪其烈女载诸史册可据者：
兵部尚书铁铉妻杨夫人并二女，母薛太夫人。
文渊阁学士方孝孺妻郑夫人并二女。
礼部侍郎黄观妻翁夫人并二女。
翰林院修撰王叔英妻金夫人并二女。
监察御史谢昪妻韩夫人并四女。
大理寺丞胡闰妻王夫人并一女。
刑部尚书侯泰妻曾夫人。
工部侍郎张安国妻贾夫人。
副都御史茅大方妻张夫人。
佥都御史周璇妻王夫人。
监察御史曾凤韶妻李夫人。
左拾遗戴德彝嫂项夫人。
监察御史林英妻宋夫人。
兵部郎中谭翼妻邹夫人。
浙江臬司王良妻某夫人。
征州府太守陈彦回妻屠夫人。
镇抚牛景先妻某夫人。
户部侍郎郭任三女。
监察御史董镛一女。
萧县令郑恕二女。
青州府教授刘固母袁太夫人。
燕山卫卒储福妻范氏，母某氏。
国师道衍孀姊姚氏。
以上忠臣妻女，凡随夫与父殉节者，妻封义烈，女封孝烈。
若因夫与父被难者，妻封安烈，女封哀烈。其发在教坊自尽者，妻封清烈，女封贞烈。忠臣之母封宜烈。唯德彝之嫂封超烈。
道衍之姊、储福之妻，均封超节。自此四海人民心悦诚服。时建文帝行在楚中，闻之，曰：“此子可谓干父之蛊也。但要天下太平，如朕临轩，夫复何虑。”于是得逍遥于山水。
又十六载，为英宗正统五年，朝中已历四世，帝年六十有四，问济曰：“我欲归于祖陵可否？”济卜之吉，遂出滇南，至藩司堂上，南面盘膝而坐，曰：“我建文皇帝也。”巡方御史飞章奏闻，有旨送归燕京。时从亡者皆去世，唯济一人侍从，而朝内旧臣亦无一存，都不识认。止一宦官吴亮，为帝旧侍，令辨真伪。帝见亮即呼曰：“汝吴亮也，老至于此！”亮对“不是”。帝曰：“朕于某年食子鹅，弃片肉于地，令汝作狗餂之，犹如昨日，难道就忘了么？”亮遂涕泣伏地。帝左趾有黑痣，亮以手摩视之，乃持亮踵大恸，不能仰视。退而自经。英宗闻吴亮死，知亮是真，迎入大内，以儿孙礼拜见，称为“太上老佛”。济叹曰：“今日得终臣职。”遂入徽之黄山，隐于天子都。
后帝寿至八十九而崩，卜葬于西城外黑龙潭北，碑题曰“天下大师之墓”。岭南屈大均曾谒帝陵墓，有诗曰：
让帝飘零海峤东，龙归犹识未央宫。
风雷岂敢疑姬旦，禾黍何当怨狡童。
父老争迎灵鹫锡，山河如弃鼎湖弓。
伤心陵墓无封树，秋草离离白圳中。
帝之长子名文。诸臣在宫中泣别时，有兵部侍郎廖平请于帝，匿文火奎以去，后为奸人讦首。而廖侍郎则先已寄托于黎平土司曾长官家，变姓曾氏矣，以此搜查无获。仅抄没廖平之家，流徙蜀中。及文火奎既长，平以少妹妻之。而后访求帝迹，相遇于浙之桐庐。既复命，乃自尽。及帝还京，文火奎仍复朱娃。越二百五十年，烈皇帝殉社稷，皇家子孙殄灭无遗，唯文火奎一脉，超然物表。至今云多繁衍。盖天所以厚让帝之福云。
