朋友之义甚重。天下之达道五：君臣、父子、兄弟、夫妇而至朋友之交。故天子至于庶人，未有不须友以成者。“天下俗薄，而朋友道绝”见于《诗》：“不信乎朋友，弗获乎上。”见于《中庸》、《孟子》；“朋友信之”，孔子之志也；“车马衣裘，与朋友共，”子路之志也；“与朋友交而信”，曾子之志也。《周礼》六行，五日任，谓信于友也。汉、唐以来，犹有范张、陈雷、元白、刘柳之徒，始终相与，不以死生贵贱易其心。本朝百年间，此风尚存。呜呼，今亡矣！
