凡亡国之君，其朝未尝无致治之臣也，其府未尝无先王之书也，然而不免乎亡者，何也？其贤不用，其法不行也。苟书法而不行其事，爵贤而不用其道，则法无异乎路说，而贤无异乎木主也（两'"乎"字《治要》作"于"）。
昔桀奔南巢，纣踣于京，厉流于彘，幽灭于戯。当是时也，三后之典尚在，而（"而"字原脱，据《治要》补）良谋之臣犹存也。下及春秋之世，楚有伍举、左史倚相、右尹子革、白公子张（《治要》无"白公子张"四字）而灵王丧师，卫有太叔仪、公子𫚋、蘧伯玉、史䲡（《治要》无"史䲡"二字）而献公出奔，晋有赵宣子（《治要》作"孟"）、范武子、太史董狐（《治要》无"太史董狐"四字）而灵公被杀（《治要》作"弑"），鲁有子家覊、叔孙婼而昭公野死，齐有晏平仲、南史氏而荘公不免弑（"弑"字原脱，据《治要》补），虞、虢有宫之奇、舟之侨而二公绝祀：由是观之，苟不用贤，虽有无益也。
然此数国者，皆先君旧臣世禄之士，非远求也。乃有远求而不用之者。昔齐宣王（原作"桓公"， 据四库本改。徐湘琳曰："钱校云，'桓公'当作'宣王'。案，陈士元《孟子杂记》云：'孟子，齐宣王时人。徐干称桓公，误。'"）立稷下之宫（原作"官"， 据四库本改），设大夫之号，招致贤人而尊宠之，自孟轲之徒皆游于齐；楚春申君亦好宾客，敬待豪杰，四方并（"并"字徐本譌作"立"）集，食客盈馆，且聘荀卿，置诸兰陵。然齐不益强，黄歇遇难，不用故也。夫远求贤而不用之，何哉？贤者之为物也，非若美嫔丽妾之可观于目也，非若端冕带裳之可加于身也，非若嘉肴庶羞之可实于口也。将以言策，策不用，虽多亦奚以为？若欲备百僚之名，而不问道德之实，则莫若铸金为人而列于朝也，且无食禄之费矣。然彼亦知有马必待乘之而后致远（四字《治要》作"然后远行"），有医必待使（"使"原作"行"，据《治要》、《意林》改）之而后愈疾，至于有贤则不知必待用之而后兴治（《意林》作"兴理"）者（《治要》作"也"），何哉？贤者难知欤？何以远求之；易知欤？何以不能用也。岂为寡不足用，欲先益之欤？此又惑之甚也。贤者称于人也，非以力也，力者必须多，而知者不待众也。故王卒（原缺一字，诸本皆然。徐本据钱校作"卒"，又曰："《百子全书》本作'臣'。"今据钱校补。）七万，而辅佐六卿也。故舜有臣五人而天下治，周有乱臣十人而四海服，此非用寡之验欤！
且六国之君虽不用贤，及其致人也，犹修礼尽意，不敢侮慢也。至于王莽，既不能用，及其致之（"之"字原脱，据《治要》补）也，尚不能言。莽之为人也（《治要》无"也"字），内实奸邪，外慕古义，亦聘求名儒，徴命术士，政烦教虐，无以致之，于是胁之以峻刑，威之以重戮，贤者恐惧，莫敢不至。徒张设虚名，以夸海内，莽亦卒以灭亡。且莽之爵人也（"也"字原脱，据《治要》补），其实囚之也。囚人者，非必著之（《治要》无"之"字）桎梏而置之囹圄之谓也，拘系之愁忧之之谓也。使在朝之人，欲进则不得陈其谋，欲退则不得安其身，是则以纶组为绳索，以印佩为钳鐡也（原注：一作"以印绶为钳鐡也"。）。小人虽乐之，君子则以为辱矣（"矣"字原脱，据《治要》补）。故明王之得贤也，得其心也，非谓得其躯也。苟得其躯而不论其心也（《治要》无"也"字），斯与笼鸟槛兽无以异也（《治要》无"未有异也"）。则贤者之于我也，亦犹怨讐也（《治要》无"也"字），岂为我用哉！虽日（"日"字误原作"曰"，据《治要》改。此二字《治要》作"日虽"）班万锺之禄，将何益欤！故苟得其心，万里犹近；苟失其心，同衾为远。今不修所以得贤者之心，而务循（《治要》作"修"）所以执贤者之身，至于社稷颠覆，宗庙废绝，岂不哀哉！
荀子（《治要》作"孙子"）曰："人主之患（《荀子·致士篇》作"害"），不在乎（《治要》作"于"）言不用贤，而在乎（《治要》作"于"）诚不用贤（二句《荀子》作"不在乎不言用贤，而在乎不诚必用贤"，前贤多疑其误）。言用贤者（《荀子》句端有"夫"字），口也；郤贤者，行也。（二句原作"言贤者口也，知贤者行也"， 据《治要》及《荀子》改补。"郤"字徐本譌作"欲"），口行相反（《治要》无"相"字，《荀子》有），而欲贤者之进（《荀子》作"至"），不肖者之退（二"之"字据《治要》及《荀子》补，《荀子》句末有"也"字），不亦难乎！夫照（《荀子》作"耀"）蝉者，务明其火（《荀子》"务"下有"在"字），振其树而已；火不明，虽振其树无益也。人主有能明其德者（《荀子》句端有"今"字），则天下其）归之（《荀子》无"其"字，若蝉之归火也（《荀子》"火"前有"明"字）。"善哉言乎（《治要》作"也"）！昔伊尹在田亩之中，以乐尧、舜之道，闻成汤作兴，而自夏如商；太公避纣之恶，居于东海之滨，闻文王作兴，亦自商如周；其次则寗戚如齐，百里奚入秦，范蠡如越，乐毅逰燕。故人君苟修其道义，昭其德音，愼其威仪，审其教令，刑无颇僻（《治要》作"类"），狱无放残，仁爱普殷，惠泽流播，百官乐职，万民得所，则贤者仰之如天地，爱之如亲戚（《治要》作"其亲"），乐之如埙箎，歆之如兰芳，故其归我也，犹决壅导滞注之大壑（"滞"下原衍一"水"字，据《治要》删），何不至之有乎（"乎"字原脱，据《治要》补）？苟麤秽暴虐，馨香不登，谗邪在侧，佞媚充朝，杀戮不辜，刑罚滥害，宫室崇侈，妻妾无度，撞钟舞女，淫乐日纵，赋税（《治要》作"征税"）繁多，财力匮竭，百姓冻饿，死莩（《治要》作"怨丧"）盈野，矜己自得，谏者被诛，内外震骇（《治要》作"骚"），远近怨悲，则贤者之视我容貌也如魍魉（《治要》作"蝄蜽"），台殿也如狴犴（《治要》作"狴牢"），采服也如衰绖，弦歌也如号哭，酒醴也如滫涤，肴馔也如粪土（此六句《治要》均无中间之"也"字）。从（《治要》作"众"）事举错，每无一善，彼之恶我也如是，其肯至哉！今不务明其义，而徒设其禄，可以获小人，难以得君子。君子者，行不媮（《治要》作"苟"）合，立不易方，不以天下枉道，不以乐生害仁，安可以禄诱哉！虽强搏执之而不获已，亦杜口佯愚，苟免不暇，国之安危将何頼焉（《治要》无"焉"字）。故《诗》曰："威仪卒迷，善人载尸。"此之谓也。
