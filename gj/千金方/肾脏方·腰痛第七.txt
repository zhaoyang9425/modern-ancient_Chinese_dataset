论曰∶凡腰痛有五∶一曰少阴，少阴肾也，十月万物阳气皆衰，是以腰痛。二曰风痹，风寒着腰，是以腰痛。三曰肾虚，役用伤肾，是以腰痛。四曰 腰，坠堕伤腰，是以腰痛。
五曰取寒眠地，为地气所伤，是以腰痛，痛不止引牵腰脊皆痛。〔（ ，音会。）巢会《病源》云∶卒然伤腰致痛，谓之 。
杜仲 干姜（各四两，一作干地黄） 萆 羌活 细辛 防风 川芎 秦艽 乌头天雄 桂心 川椒（各三两） 五加皮 石斛（各五两） 栝蒌根 地骨皮 续断 桔梗 甘草 （各 ？
上十九味 咀，以酒四斗，渍四宿，初服五合，加至七八合，日再。通治五种腰痛。
桑寄生 牡丹皮 鹿茸 桂心（等分）
上四味治下筛，酒服方寸匕，日三。
单服鹿茸与角亦愈。
治肾虚腰痛方∶
萆 白术 桂心（各三分） 牡丹皮（二分）
上四味治下筛，酒服方寸匕，日三。亦可作汤，服之甚良。
附子（二分） 桂心 牡丹皮（各一两）
上三味治下筛，酒服一刀圭，日再。甚验。
肾着之为病，其人身体重，腰冷如坐水中，形如水状，反不渴，小便自利，食饮如故，是其证也。从作劳汗出，衣里冷湿，久久得之，腰以下冷痛，腰重如带五千钱者方（《古今录验》名甘草汤）
甘草（二两） 干姜（三两） 茯苓 白术（各四两）
上四味 咀，以水五升，煮取三升，分三服。腰中即温。
杜仲 桂心（各三两） 甘草 干姜 牛膝 泽泻（各二两） 茯苓 白术（各四两）
上八味治下筛为粗散，一服三方寸匕，酒一升，煮五六沸，去滓，顿服，日再。
甘遂 桂心（一作附子） 杜仲 人参（各二两）
上四味治下筛，以方寸匕纳羊肾中，炙令熟，服之。
萆 杜仲 枸杞根（各一斤）
上三味 咀，好酒三斗，渍之纳罂中密封头，于铜器中煮一日，服之无节度，取醉。
杜仲（二两） 石斛（二分） 干姜 干地黄（各三分）
上四味为末，蜜丸如梧子大，酒服二十丸，日再。
凡参 杜仲 牛膝 续断（各三两） 桂心 干姜（各二两）
上六味为末，蜜丸如梧子大，每服二十丸，日再夜一，禁如药法。
腰背痛者，皆是肾气虚弱，卧冷湿当风得之。不时速治，喜流入脚膝，或为偏枯冷痹缓弱疼重。若有腰痛挛，脚重痹急，宜服之。（方见前八卷偏风门）。
大豆三斗（熬一斗，煮一斗，蒸一斗），酒六斗，瓮一口，蒸令极熟，豆亦熟纳瓮中封口，秋冬二七日，于瓮下作孔，出取，服五合，日夜二三服。
地黄花为末，酒服方寸匕，日三。
三月三日收桃花，取一斗一升，井花水三斗，曲六升，米六斗炊之，一时酿熟，去糟，酒服一升，日三服。若作食饮，用河水。禁如药法，神良。
鹿角去上皮取白者，熬令黄为末，酒服方寸匕，日三。特禁生鱼，余不禁。角新者，良。陈者，不任服。角心中黄处亦不中服。大神良。
羊肾为末，酒服二方寸匕，日三。
上醇酒三斗。水三斗合著瓮中，温渍脚至膝，三日止。冷则瓮下常着灰火勿使冷。若手足烦者，以小便三升盆中，温渍手足。
正东坐将手抱心，一人于前据蹑其两膝，一人后捧其头，徐牵令偃卧，头到地，三卧三 ？
腰 痛，宜针决膝腰勾画中青赤路脉，出血便瘥。
腰痛不得俯仰者，令患人正立，以竹柱地度至脐，断竹乃以度背脊，灸竹上头处，随年壮。灸讫藏竹，勿令人知。
腰痛，灸脚跟上横纹中白肉际十壮，良。
又灸足巨阳七壮（巨阳在外踝下）。
又灸腰目 七壮在尻上约左右是。
又灸八 及外踝上骨约中。
腰卒痛，灸穷骨上一寸七壮，左右一寸各灸七壮。
