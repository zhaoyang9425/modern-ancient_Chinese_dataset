（论一首八条 方二十一首 针法一首）
论曰∶产妇虽是秽恶，然将痛之时，及未产已产，并不得令死丧污秽家人来，视之则生难，若已产者则伤儿也。
妇人产乳，忌反支月。若值此月，当在牛皮上，若灰上勿令水血恶物着地则杀人。及浣濯衣水，皆以器盛，过此忌月乃止。
凡生产不根据产图，脱有犯触，于后母子皆死，若不至死，即母子俱病，庶事皆不称心。
若能根据图，无所犯触，母即无病，子亦易养。凡欲产时特忌多人瞻视，惟得二三人在旁，待产讫，乃可告语诸人也。若人众看视，无不难产。
凡产妇第一不得匆匆忙怕，旁人极须稳审，皆不得预缓预急及忧悒，忧悒则难产。若腹痛眼中火生，此儿回转，未即生也。儿出讫，一切人及母皆忌问是男是女，儿始落地，与新汲井水五咽，忌与暖汤物，勿令母看视秽污。
凡产妇慎食热药、热面，食常识此。饮食当如人肌温温也。
凡欲临产时，必先脱寻常所着衣，以笼灶头及灶口，令至密即易产也。
凡产难及子死腹中，并逆生与胞胎不出，诸篇方可通检用之。
醇酒（二升） 白蜜 成煎猪膏（各一升）
上三味合煎取二升，分再服。不能再服，可随所能服之。治产后恶血不除，上抢心，痛烦急者，以地黄汁代醇酒。
槐枝（切，二升） 榆白皮（切） 大麻仁（各一升） 瞿麦 通草（各五两） 牛膝（四两）
上六味 咀，以水一斗二升，煮取三升半，分五服。
吞皂荚子二枚。
取厕前已用草二七枚，烧灰水调服之。
令夫唾妇口中二七过立出。
针两肩井入一寸泻之，须臾即分娩。
取鼠头烧作屑，井花水服方寸七，日三。
车轴脂吞大豆许两丸。
烧药杵令赤，纳酒中饮之。
烧大刀环，以酒一杯沃之，顿服即出，救死不分娩者。
阿胶（二两） 赤小豆（二升）
上二味以水九升，煮豆令熟，去滓，纳胶令烊，一服五合，不觉更服，不过三服即出。
槐子（十四枚） 蒲黄（一合上二味合纳酒中温服，须臾，不生再服之。水服亦得。
生姜汁 生地黄汁（各半升）
上二味合煎熟，顿服之。
∶
知母一两为末，蜜丸如兔屎大，每服一丸，痛不止更服一丸。
治产后心闷，是血气上冲心所致者方。
羚羊角一枚，烧作灰，治下筛，以东流水服方寸匕，若不瘥，须臾再服。取闷瘥乃止。
羊角烧作灰，以温酒服方寸匕，不瘥须臾再进。（《备急方》以治产难）
半夏一两捣筛，丸如大豆，纳鼻孔中即愈。此扁鹊法也。
神曲末，水服方寸匕。亦治难产。
赤小豆捣为散，东流水服方寸匕，不瘥更服。
含酽醋 面即愈，凡闷即 之愈。
取酽醋和产血如枣大服之。
产后心闷，眼不得开，即当顶上取发如两指大，强以人牵之，眼即开。
