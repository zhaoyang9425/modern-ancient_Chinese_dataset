凡卒喉痹不得语，服小续命汤，加杏仁一两。（方出第八卷中）
生乌 （十两） 升麻（三两） 羚羊角（二两） 蔷薇根（切一升） 艾叶（六铢生者尤佳）芍药（二两） 通草（二两） 生地黄（切五合） 猪脂（二斤）
上九味 咀。绵裹，苦酒一升，淹浸一宿，纳猪脂中，微火煎取，苦酒尽，膏不鸣为度，去滓，薄绵裹膏似大杏仁，纳喉中，细细吞之。
豉（一升半） 犀角 射干 杏仁 甘草（各二两） 羚羊角（一两半） 芍药（三两）栀子（七枚） 升麻（四两）
上九味 咀。以水九升，煮取三升，去滓，纳豉煮一沸，分三服，喉肿胸胁支满，灸尺泽百壮。
升麻 芍药（各四两） 射干 杏仁 枫香 葛根 麻黄（各三两） 甘草（二两）
上八味 咀。以水八升，煮取二升半，分三服。
以水服莨菪子末两钱匕，神良。
治喉痹方 荆沥，稍稍咽之。
腊月猪尾烧末，水服之。
烧牛角末，酒服之。
熬杏仁令黑，含或末服之。
含鸡屎白。
巴豆去皮，针线穿，咽入牵出。
马蔺子半升，水二升，煮取一升半，服之。
煮桃皮汁三升，服之。
烧荆汁服之，又水三升煮荆一握，取一升，分三服。
桔梗二两，水三升，煮取一升，顿服之。
生姜二斤，捣取汁，蜜五合，微火煎相和，服一合，日五。
附子一枚，剖作大片，蜜涂，炙令黄，含咽汁，甘尽更涂，炙如前法。
剥大蒜，塞耳鼻，日二易。
喉痹，刺手小指爪纹中，出三大豆许血，逐左右刺，皆须慎酒、面、毒物。
浓煮桂汁，服一升，亦可末桂，着舌下，渐咽之，良。
煮大豆汁含之，无豆用豉，亦佳。
以酒五合和人乳汁半升，分二服。
烧炊箅作灰三指撮，水服之。
芥子末水和敷之，干则易。
商陆、苦酒熬令浓，热敷之。
末桂心如枣核大，绵裹着舌下，须臾破。
以韭一把，捣熬敷之，冷则易。
含上好醋，口舌有疮，亦佳。
干姜、半夏等分，末，以少少着舌上。
盐末，以箸头张口柱之，日五。
日初出时向日张口，使妇人用左裙裾柱其头上，七下，瘥。
羊蹄草煮取汁，口含之。
盐豉和涂之。
取四五岁小儿尿，合盐含之。
马衔一具，水三升，煮取一升，分三服。
毡中苍耳三七枚，烧末，水服之。
马鞭草根一握，勿中风，截去两头，捣取汁服。
烧谷奴灰，酒服之，立破。
母姜汁（二升） 酥 牛髓 油（各一升） 桂心 秦椒（各一两） 防风（一两半） 川芎独活（各一两六铢）
上九味末之，纳姜汁中煎，取相淹濡，下髓酥油等，令调，微火，三上三下煎之，平旦温清酒一升，下二合膏，即细细吞之，日三夜一。
丹参 升麻 雄黄 杏仁 鬼臼 甘草 射干（各一两） 麝香（半两）
上八味末之，以蜜为丸如梧子。饮下一丸，加至五丸，日三。酒服亦佳。咽痛失声不利，用之良。
酒（一升） 干姜（二两半末） 酥（一升） 通草 桂心 石菖蒲（各二两末）
上六味合和，服一匕，日三。
酒（一升） 酥（一升） 干姜末（十两上三味以酒二合，酥一匕，姜末二匕，相和服，日三，食后服之。亦治肺痈。
桂心（六铢） 杏仁（十八铢）
上二味末之，以蜜丸如杏仁大。含之，细细咽汁，日夜勿绝。
麻子（一升熬令黑）
以酒一升淋取汁，空心一服一升，渐至二升，多汗好覆。勿触风冷。
此方兼理产妇及丈夫中风。如角弓反张、口噤不开，大验，与紫汤气力同。
悬木枸烧末，水服方寸匕，日三。
烧炊帚一枚，浆水服方寸匕。
杏仁末和鸡子黄，更捣敷上，干复易之，七八度。若肿汁出，煮醋和伏龙肝敷，干更易之。
烧履鼻绳为灰，暖水服之。
烧麻子脂，服之。
射干 杏仁 人参 附子 桂心（各一两）
上五味末之，蜜丸如指大，含一丸，稍稍咽之，令药味相接。
含生姜五十日，瘥。
以青布裹麻黄，烧，以竹筒盛，烟熏咽中。
