论曰∶人腹中有尸虫，此物与人俱生，而为人大害。尸虫之形状似大马尾，或如薄筋，根据脾而居，乃有头尾，皆长三寸。又有九虫，一曰伏虫，长四分。二曰蛔虫，长一尺。三曰白虫，长一寸。四曰肉虫，状如烂杏。五曰肺虫，状如蚕。六曰胃虫，状如虾蟆。七曰弱虫，状如瓜瓣。八曰赤虫，状如生肉。九曰蛲虫，至细微，形如菜虫状。伏虫，则群虫之主也。
蛔虫贯心则杀人。白虫相生，子孙转多，其母转大，长至四五丈，亦能杀人。肉虫令人烦满。
肺虫令人咳嗽。胃虫令人呕吐，胃逆喜哕。弱虫又名膈虫，令人多唾。赤虫令人肠鸣。蛲虫居胴肠之间，多则为痔，剧则为癞。因人疮痍，即生诸痈、疽、癣、 、 、疥、龋，虫无所不为，人亦不必尽有，有亦不必尽多。或偏有，或偏无，类妇人常多，其虫凶恶，人之极患也。常以白筵草沐浴佳，根叶皆可用，既是香草，且是尸虫所畏也。
论曰∶凡欲服补药及治诸病，皆须去诸虫，并痰饮宿 醒醒除尽，方可服补药，不尔，必不得药力。
蜡 吴茱萸东行根皮（各二两） 干漆（四两） 鸡子（五枚去黄） 粳米粉（半斤）
上五味捣吴茱萸皮为末和药，铜器中煎可丸，如小豆大，宿勿食，平旦饮服一百丸，小儿服五十丸，虫当烂出。（《集验方》无吴萸根，名鸡子丸。）
雷丸 橘皮 桃仁（一作桃皮） 石蚕（各五分） 野狼牙（六分） 贯众（二枚） 僵蚕（三七枚）
上十二味为末，蜜丸如梧子大，空腹饮或酒下七丸，加至二七丸，日二服。（一方无石蚕。
大麻子（八升） 东引吴茱萸根（一尺大者） 橘皮（二两）
上三味 咀，以水煎，临时量服，凡合，禁声勿语道作药，虫当闻便不下，切忌之。
野狼牙（三两） 东行吴茱萸根白皮（五合） 东行桑根白皮（切一升）
上三味 咀，以酒七升，煮取一升，平旦顿服之。
芜荑 胡粉 槐皮（各一两） 干漆（二两） 贯众（三枚） 杏仁（四十枚） 吴萸（五十枚）
上七味治，下筛，平旦以井花水服方寸匕，加至一匕半，瘥止。
以好盐末二两，苦酒半升合铜器中，煮数沸，宿不食，空心顿服之。
真珠（二两） 乱发（如鸡子大烧末。）
上二味治下筛，以苦酒调，旦起顿服之。（《肘后方》用治三虫）。
蘼芜 贯众 雷丸 山茱萸 天冬 野狼牙 （各八分） 芦 甘菊（各四分）
上八味为末，蜜丸如大豆，三岁饮服五丸，五岁以上以意加之，渐至十丸。加 芦六分名 芦丸，治老小及妇人等万病。腹内冷热不通，急满痛，胸膈坚满，手足烦热上气，不得饮食，身体气肿腰脚不遂，腹内状如水鸡鸣，女人月经不调，无所不治。
芦末以饮 和，服方寸匕不觉，加之。（《备急方》治蛲虫）。
芦（十分） 干漆 扁竹（各二分）
上三味治，下筛，米饮和一合服之。日三。
干漆（《外台》作盐） 醇酒 白蜜（各一升）
上三味纳铜器中微火煎，令可丸如桃核一枚，温酒中，宿勿食，旦服之，虫必下。未下更服。（《外台》治蛲虫）。
取楝实纳醇苦酒中浸再宿，用绵裹，纳谷道中入三寸，一日易之（《集验方》用治长
锉薏苡根三斤，以水七升，煮取三升，先食服之，虫即死出。
鹤虱为末，苦酒空腹服方寸匕，佳。
七月七日采蒺藜子阴干烧灰，先食服方寸匕，日三，即瘥。
吴茱萸细根（一握，熟捣） 大麻子（三升，熬，捣末）
上二味以水三升和搦取汁，平旦顿服，至巳时与好食令饱，须臾虫出。不瘥，明旦更合服之。不瘥，三日服。（《肘后》治三虫，以酒渍，取汁服）。
芜荑（六分） 野狼牙（四分） 白蔹（二分）
上三味治，下筛，以苦酒二合，和一宿，次早空腹服之。
胡麻（一升） 胡粉（一两）
上二味为末，平旦空腹，以猪肉 汁啖尽，即瘥。
以榧子四十九枚，去皮，月上旬平旦空腹服七枚，七日服尽，虫消成水，永瘥又方 以吴茱萸北阴根干去土切一升，以酒一升浸一宿，平旦分二服。凡茱萸皆用细根东引北阴者良。若如指以上大，不任用。
用石榴根如茱萸法，亦可水煮服。
大麻捣取汁，五升分五服。亦治小儿蛔虫。
以好麻油二升煎令熟，纳葱白三寸令黑便熟，冷，顿服之。
熬饧令十分燥作末，以方寸匕纳羊肉 中，服之。
桑根白皮切三升，以水七升，煮取二升，宿勿食，平旦空腹顿服之。
槟榔二七枚治，下筛，以水二升半，先煮其皮，取一升半，去滓纳末，顿服。
暖卧虫出，出不尽更合服，取瘥止。宿勿食，旦服之。
论曰∶凡得伤寒及天行热病，腹中有热，又人食少，肠胃空虚，三虫行作求食，蚀人五脏及下部。若齿龈无色，舌上尽白，甚者唇里有疮，四肢沉重，忽忽喜眠，当数看其上唇，内有疮唾血，唇内如粟疮者，心内懊恼痛闷。此虫在上蚀其五脏；下唇内生疮者，其人喜眠，此虫在下蚀其下部，人不能知，可服此蚀虫药，不尔， 虫杀人。又曰∶凡患湿 者，多是热病后或久下不止，或有客热结在腹中，或易水土温凉气着，多生此病。亦有干 ，不甚泄痢，而下部疮痒。不问干湿，久则杀人。凡湿得冷而苦痢，单煮黄连及艾叶、苦参之属，皆可用之。若病患齿龈无色，舌上白者，或喜眠烦愦，不知痛痒处，或下痢，急治下部。不晓此者，但攻其上，不以下部为意。下部生疮，虫蚀其肛，肛烂见五脏便死，烧艾于竹筒熏之。
取生鸡子小头叩出白，入漆一合，熟和搅令极调，当沫出，更纳着壳中，仰吞之，食顷或半日乃吐下虫。剧者再服，虫尽热除病愈。
黄连（十分） 生姜（十分） 苦参（四分） 艾叶（八分）
上四味 咀，以水一斗，煮取三升，分三服。久者服三剂。
扁竹（半两） 芦 雷丸 青葙子 女青 桃仁（各三两）
上六味治，下筛，粥饮服方寸匕，日三。加至二匕。亦可酒服。
青葙子（一两） 橘皮 扁竹（各二两） 芦（四两） 甘草（一分） 野狼牙（三分）
上六味治，下筛，米饮和，每服一合，日三。不知，稍加之。（《短剧》无甘草）。
治湿 方生姜汁（五合） 白蜜（三合） 黄连（三两）
上三味以水二升，别煮黄连，取一升，去滓纳姜、蜜更煎，取一升二合，五岁儿平旦空腹服四合，日二。
阿胶 当归 青葙子（各二两） 艾叶（一把）
上四味 咀，以水八升，煮取二升半，去滓，分三服。
杏仁（五十枚） 苦酒（二升） 盐（一合）
上三味和煮，取五合，顿服之，小儿以意量之。
桃皮 艾叶（各一两） 槐子（三两） 大枣（三十枚）
上四味 咀，以水三升，煮取半升，顿服之，良。
猪胆一具，苦酒半升和之，火煎令沸，三上三下，药成放温，空腹饮三满口，虫死便愈治温病下部有疮，虫蚀人五脏方∶
雄黄 皂荚（各一分） 麝香 朱砂（各二分）
上四味为末，蜜和捣万杵，初得病，酒服如梧子大一丸，日二。若下部有疮，取梧子大末纳下部，日二。
雄黄（半两） 桃仁（一两） 青葙子 黄连 苦参（各三两）
上五味为末，绵裹如枣核大，纳下部。亦可枣汁服方寸匕，日三。
治湿 方青黛（二两） 黄连 黄柏 丁香（各一两） 麝香（二分）
上五味治，下筛，以小枣大纳下部中，日一度。重者枣大和车脂二三合，灌下部中，日二度。
浓煮桃皮煎如饴，取纳下部，若口中有疮含之。
取生姜刮去皮断理切之，极熟，研取汁一升半，又以水一升半合和相得，平旦空腹服之。仍削生姜二枚如茧大，以楸叶、桃叶数重裹讫，于 灰火中烧令极热，纳下部中，食顷。
若湿盛者，三旦作频服，无有不瘥。
胡粉 雄黄上二味等分为末，着谷道中，亦治小儿。
烧马蹄灰作末，以猪脂和，敷绵绳上，纳下部中，日五度。
蒸大枣取膏，以水银捻和长三寸，绵裹讫，宿纳大孔中，明旦虫皆出。水银损肠，宜慎之。
羊桃十斤切，捣令熟，暖汤三斗，淹浸之，日正午时入中坐一炊久，不过三度瘥。
以泥作小罂，令受一升，竹筒一枚如指大，一头横穿入罂腹中，一头纳入谷道中，浅入。
可取熟艾如鸡子大，着罂中燃之，于罂口吹烟，令入人腹，艾尽乃止。大人可益艾。小儿减之。羸者勿多，多亦害人。日再熏，不过三作，虫则死，下断。亦可末烧雄黄，如此熏之。
