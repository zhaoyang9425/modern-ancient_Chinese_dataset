治产后胸中烦热逆气方。
薤白 半夏 甘草 人参 知母（各二两） 石膏（四两） 栝蒌根（三两） 麦门冬 （半升）
上八味， 咀，以水一斗三升，煮取四升，去滓，分五服，日三夜二，热甚即加石膏、知母各一两。
治产后虚烦方。
甘竹根细切一斗五升，以水二斗，煮取七升，去滓，纳小麦二升，大枣二十枚，复煮麦熟三四沸，纳甘草一两，麦门冬一升，汤成去滓，服五合，不瘥更服取瘥。短气亦服之。
治产后烦闷不安方。
人参 当归 麦门冬 干地黄 桂心（各一两） 大枣（二十枚） 粳米（一升） 芍药（四两） 淡竹叶（三升）
上九味， 咀，以水一斗二升，先煮竹叶及米，取八升，去滓，纳药煮取三升，去滓，分三服。若烦闷不安者，当取豉一升，以水三升煮取一升，尽服之，甚良。
治产后内虚、烦热短气方。
甘竹茹（一升） 人参 茯苓 甘草（各一两） 黄芩（三两）
上五味， 咀，以水六升，煮取二升，去滓，分三服，日三。
治产后乍寒乍热，通身温壮，胸心烦闷方。
知母（三两） 芍药 黄芩（各二两） 桂心 甘草（各一两）
上五味， 咀，以水五升，煮取二升半，分三服。
一方不用桂心加生地。
治产后心中烦闷不解方。
生淡竹叶 麦门冬（各一升） 甘草（二两） 生姜 茯苓（各三两） 大枣（十四枚）小麦 （五合）
上七味， 咀，以水一斗，先煮竹叶、小麦，取八升，纳诸药，煮取三升，去滓，分三服。若心中虚悸者，加人参二两。其人食少无谷气者，加粳米五合。气逆者加半夏二两。
治产后虚烦，头痛、短气欲绝，心中闷乱不解方。
生淡竹茹（一升） 麦门冬 小麦（各五合） 甘草（一两） 生姜（三两，《产宝》用干葛）
上六味， 咀，以水一斗煮竹茹、小麦，取八升，去滓，纳诸药，煮取一升，去滓，分二服，羸人分作三服，若有人参入一两，若无人参，纳茯苓一两半亦佳。人参、茯苓皆治心烦闷及心虚惊悸，安定精神，有则为良，无自根据方服一剂，不瘥更作。若气逆者加半夏二两。
治产后虚烦，不能食，虚满方。
赤小豆三七枚，烧作末，以冷水和，顿服之良。
治产后烦闷方。
蒲黄以东流水和方寸匕，服极良。
治产后虚热往来，心胸烦满，骨节疼痛及头痛壮热，晡时辄甚，又如微疟方。
蜀漆叶 桂心 甘草 黄芩（各一两） 黄 （五两） 知母 芍药（各二两） 生地黄（一斤）
上八味， 咀，以水一斗，煮取三升，分三服。治寒热不伤人。
治产后虚热头痛方。
白芍药 干地黄 牡蛎（各五两） 桂心（三两）
上四味， 咀，以水一斗，煮取二升半，去滓，分三服，日三。此汤不伤损人，无毒，亦治腹中拘急痛。若通身发热，加黄芩二两。
