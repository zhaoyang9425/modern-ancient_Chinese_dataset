论曰∶夫饮有四，何谓？师曰∶有痰饮，有悬饮，有溢饮，有支饮。问曰∶四饮之证何以为异？师曰∶其人素盛今瘦，水走肠间沥沥有声，谓之痰饮。饮后水流在胁下，咳唾引痛谓之悬饮。饮水过多，水行归于四肢，当汗出而汗不出，身体疼重，谓之溢饮。其人咳逆倚息，短气不得卧，其形如肿，谓之支饮。
凡心下有水者，筑筑而悸，短气而恐，其人眩而癫。先寒即为虚，先热即为实。故水在于心，其人心下坚，筑筑短气，恶水而不欲饮。水在于肺，其人吐涎沫，欲饮水。水在于脾，其夫病患卒饮水多，必暴喘满。凡食少饮多，水停心下，甚者则悸，微者短气。脉双弦者寒也，皆大下后喜虚耳。脉偏弦者饮也，肺饮不弦，但喜喘短气。支饮亦喘而不能眠加短气，其脉平也。留饮形不发作，无热，脉微，烦满不能食，脉沉滑者留饮病。病有留饮者，胁下痛，引缺盆，嗽转甚。其人咳而不得卧，引项上痛，咳者如小儿掣 状。夫胸中有留饮，其人短气而渴，四肢历节痛。其脉沉者，有留饮也。心下有留饮，其人背寒冷大如手，病患肩息上引。此皆有溢饮在胸中。久者缺盆满，马刀肿有剧时，此为气饮所致也。膈上之病，满喘咳吐，发则寒热，背痛恶寒，目泣自出，其人振振身 剧，必有伏饮。病患一臂不遂，时复转移在一臂，其脉沉细，此非风也，必有饮在上焦。其脉虚者为微劳，营卫气不周故也，冬自瘥（一本作久久自瘥。）病痰饮者，当以温药和之。
半夏（一升） 生姜（一斤） 橘皮（四两）
上三味 咀，以水一斗，煮取三升，分三服。若心中急及心痛，纳桂心四两。若腹满痛，纳当归三两，羸弱及老人尤宜服之。一方用人参二两（仲景无橘皮、人参。）。
半夏（一升） 生姜（一斤） 桂心（三两） 甘草（一两）
上四味 咀，以水七升，煮取二升半，分三服。
甘草（二两） 桂心 白术（各三两） 茯苓（四两）
上四味 咀，以水六升宿渍，煮取三升，去滓，服一升，日三，小盒饭利。
治病悬饮者，若下后不可与也。凡上气汗出而咳者，此悬饮也。（方见本卷咳
病溢饮者，当发其汗，小青龙汤主之（方见本卷咳嗽篇中。）（范汪用大青龙汤）。
治膈间有支饮，其人喘满，心下痞坚，面色黧黑，其脉沉紧，得之数十日，医吐下之不愈者，用此方。
木防己（三两） 桂心（二两） 人参（四两） 石膏（鸡子大十二枚）
上四味 咀，以水六升，煮取二升，分二服，虚者即愈。实者三日复发，发则复与，若不愈去石膏加茯苓四两，芒硝三合，微下利即愈。（一方不加茯苓。）
夫酒客咳者，必致吐血，此坐久饮过度所致。其脉虚者必胸满，胸中有支饮，此方主之。
浓朴（一尺） 大黄（六两） 枳实（四两）
上三味 咀，以水五升，煮取二升，温服，分二服。
呕家不渴，渴为欲解，今反不渴，心下有支饮故也，小半夏汤主之。又有先渴即呕者，此为水停心下，小半夏加茯苓汤主之。
半夏（一升） 生姜（半斤） 茯苓（三两）
上三味 咀，以水七升，煮取一升五合，去滓，温分再服。（胡洽不用茯苓，用桂心四两。）
假令瘦人脐下有悸者，吐涎沫而癫眩，水也，此方主之。（方见前九卷伤寒上
治腹满，口干燥，此肠间有水气，此方主之。
椒目 木防己 大黄（各一两） 葶苈（二两）
上四味为末，蜜丸如梧子大，先食饮服一丸，日三，后稍增，口中有津液止。渴者，加芒硝半两。
病者脉伏，其人欲自利，利者反快，虽利心下续坚满，此为留饮，欲去故之。
甘遂（大者三枚） 半夏（十二枚，以水一升，煮取半升） 芍药（三枚） 甘草（一枚如指大， ？
上四味以蜜半升，纳二药汁合一升半，煎取八合，顿服之。
主胸中结痰饮 结，脐下弦满，呕逆不得食，亦主风水方。
茯苓 白术（各三两） 半夏 桂心 细辛（一作人参） 生姜（各四两） 橘皮 附子 当归（各二两）
上九味 咀，以水一斗，煮取三升，去滓，分三服，服三剂。良。
茯苓（四两） 半夏（一升） 生姜（一斤） 桂心（八两）
上四味 咀，以水八升，煮取二升半，分四服。冷极者加大附子四两，若气满者加槟榔三七枚。
半夏（一升） 白术（三两） 茯苓 人参 甘草 桂心 附子（各二两） 生姜（八两）
上八味 咀，以水八升，煮取三升，分三服。
半夏 吴茱萸（各三两） 生姜（六两） 附子（一枚）
上四味，以水五升，煮取二升半，分三服，老少各半，日三。
大枣（十枚） 大戟 大黄 甘草 甘遂 黄芩（各一两） 芫花 荛花（各半两）
上八味 咀，以水五升，煮取一升六合，分四服。空心服，以快下为度。
当归 人参 桂心 黄芩 甘草 芍药 芒硝（各二两） 大黄（四两） 泽泻 生姜（各三两 ？
上十味 咀，以水一斗，煮取三升，分三服。
人参 旋复花 橘皮 细辛（各一两） 泽泻 白术 杏仁 枳实（各一两） 茯苓 半夏生姜 柴胡 芍药（各三两）
上十三味 咀，以水九升，煮取二升七合，分三服，日二。
槟榔（十二枚） 生姜 杏仁 白术（各四两） 半夏（八两） 茯苓（五两） 橘皮（三两）
上七味 咀，以水一斗，煮取三升，去滓，分三服。
吴萸（三两） 半夏（四两） 人参 桂心（各二两） 甘草（一两） 生姜（三两） 大枣（二十枚）
上七味 咀，以水九升，煮取三升，去滓，分三服，日三。
半夏 生姜（各五两） 芍药（三两） 茯苓（四两） 旋复花 细辛 橘皮 桂心 人参 甘 ？
上十一味 咀，以水一斗，煮取三升，分三服。病先有时喜水下者，用白术三两，去旋复花，若欲得利者加大黄二两。须微调者，用干地黄。
前胡 半夏 茯苓 生姜（各四两） 枳实 白术 甘草（各三两） 桂心二两）
上八味 咀，以水八升，煮取三升，分三服。
前胡（三两） 人参 当归 半夏 甘草（各二两） 大黄 防风 麦冬 吴萸 黄芩（各一两） 生姜（四两） 杏仁（四十枚）
上十二味 咀，以水一斗，煮取三升，去滓，分三服。（深师方云∶若胁下满，加大枣十
旋复花 细辛 前胡 茯苓 甘草（各二两） 生姜（八两） 桂心（四两） 半夏（一升）乌头（三枚）
上九味 咀，以水九升，煮取三升，去滓，分三服。
姜汁（七分） 川椒（三合） 桂心 附子 甘草（各一两） 橘皮 桔梗 茯苓（各二两）半夏（三两）
上九味 咀，以水九升，煮取二升半，去滓纳姜汁，煮取二升，分三服，服三剂止。
若饮服大散诸五石丸，必先服此汤，及进黄 丸，佳。（一方不用甘草。
生姜（八两） 附子（四两，生用四破）
上二味 咀，以水八升，煮取二升，分四服。亦主卒风。
瓜丁（二十八枚） 赤小豆（二七枚） 人参 甘草（各一分）
上四味治，下筛为末，酒服方寸匕，日二。亦治诸黄。
恒山（三两） 甘草 松萝（各一两） 瓜蒂（二十一枚）
上四味 咀，以水酒各二升半，煮取一升半，分三服。后渐减之，得快吐后，须服半夏汤。（方见本卷前篇。）
松萝（二两） 乌梅 栀子（各十四枚） 恒山 甘草（各三两）
上五味 咀，以酒三升浸一宿，平旦以水三升，煮取一升半，去滓，顿服之。亦可分二服。一服得快吐，即止。
杜蘅 松萝（各三两） 瓜丁（二七枚）
上三味 咀，以酒一升二合渍二宿，去滓，分二服。若一服即吐者，止。未吐者，重服，相去如人行十里久，令药力尽，服稀糜一升即定。老小用之，亦佳。
蜜（五合） 恒山 甘草（各一两，一方用半两）
上三味取二味 咀，以水一斗，煮取二升，去滓纳蜜，温服七合，吐即止。不吐，更服七合，勿与冷水。
蜜（二合） 醋（八合）
上二味调和，平旦顿服。须臾猥猥然欲吐， 之，若意中不尽，明旦更服，无不大呕安稳。
单煮茗作饮二三升许，适冷暖，饮二升，须臾 令吐，吐毕又饮，如此数过。剧者，须吐胆汁乃止。不损人而渴则瘥。
葱白（二七茎） 桃叶（一握，一作枇杷叶） 真珠 恒山 乌头 甘草（各半两）
上六味 咀，以酒水各四升和煮，取三升，去滓纳珠末，每服一升，吐即止。
主五种饮∶一曰留饮，水停在心下；二曰 饮，水 在两胁下；三曰痰饮，水在胃中；四曰溢饮，水溢在膈上五脏间；五曰流饮，水在肠间，动摇有声。夫五饮者，由饮酒后及伤寒饮冷水过多所致方。
苁蓉 远志 苦参 藜芦 乌贼骨 白术 甘遂 大黄 石膏 栝蒌根 桔梗 半夏 紫菀 前胡 五味子 芒硝 桂心 芫花 大戟 葶苈 黄芩 贝母 人参 茯苓 当归 芍药（各一两） 甘草 恒山 山药 浓朴 细辛 附子（各三分） 巴豆（三十枚）
上三十三味治下筛，蜜和丸如梧子大，饮服三丸，日三，稍稍加之，以知为度。
旋复花 桂心 枳实 人参（各五分） 甘遂（三分） 吴茱萸 细辛 大黄 黄芩 葶苈 浓朴 芫花 橘皮（各四分） 干姜 芍药 白术（各六分） 茯苓 野狼毒 乌头 石（各八分）
上二十味为末，蜜丸如梧子大，酒服五丸，日二。后加以知为度。（《延年方》无白术、野狼毒、蜀椒、杏仁、防葵各三分，地黄四分。）
芫花（三两），巴豆（八分） 杏仁（五分） 桂心 桔梗（各四分）
上五味为末，蜜丸如胡豆，每服三丸，稍增得快下止。
治心腹积聚，两胁胀满，留饮痰癖，大小便不利，小腹切痛膈上塞方。
石膏（五分） 桂心（四分） 巴豆（七枚） 代赭 乌贼骨 半夏（各三分）
上六味为末，蜜丸如胡豆，平旦服一丸，加至二丸。（胡洽有藜芦、苁蓉、当归各三分。
《范汪方》无石膏、半夏，有当归一分，苁蓉二分，茯苓三分，藜芦五分。）
治停痰 饮结在两胁，腹满羸瘦不能饮食，食不消，喜唾干呕，大小便或涩或利方∶
旋复花 大黄 附子 茯苓 椒目 桂心 芫花 野狼毒 干姜 芍药 枳实 细辛（各八分）
上十二味为末，蜜丸如梧子大，饮下三丸，日三服，后渐增。
用不开口苦瓠一枚，汤煮三五沸，以物裹熨心膈上。
灸通谷五十壮。
