论曰∶髓虚者，脑痛不安，实者勇悍。凡髓虚实之应主于肝胆。若其腑脏有病，病从髓生，热则应脏，寒则应腑。
羌活 川芎 当归（各三两） 桂心（二两） 人参（四两） 枣肉（研如脂） 羊髓 酥（各一升） 牛髓 大麻仁（各二升熬研如脂）
上十味先捣五种干药为末，下枣膏，麻仁又捣，相濡为一家，下二髓并酥，纳铜钵中，重汤煎取为丸如梧子大，酒服三十丸，日二服，稍加至四十丸。
柴胡 升麻 黄芩 细辛 枳实 栀子仁 芒硝（各三两） 淡竹叶 生地黄（各一升）
泽泻（四两）
上十味 咀，以水九升煮取三升，去滓，下硝，分三服。
