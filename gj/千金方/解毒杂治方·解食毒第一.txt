论曰∶凡人跋涉山川，不谙水土，人畜饮啖，误中于毒，素不知方，多遭其毙，岂非枉横耶。然而大圣久设其法，以救活之。正为贪生乐药，忽而不学，一朝逢遇，便自甘心，竟不识其所以。今述神农黄帝解毒方法，好事者，可少留意焉。
饮黄龙汤及犀角汁，无不治。饮马尿亦良。
以苦参三两， 咀，以酒二升半，煮取一升，顿服，取吐愈。
掘厕旁地深一尺，以水满坑中，取厕筹七枚烧令烟，以投坑中，乃取水汁饮四五升，即愈。急者不可得，但掘地着水，即取饮之。
服生韭汁数升。
含贝子一枚，须臾吐食物瘥。
各取六畜干屎为末，水服佳。若自死六畜肉毒，水服黄柏末方寸匕，须臾复与服佳。
烧小豆一升为末，服三方寸匕，神良。
水服灶底黄土方寸匕。
掘地深三尺，取下土三升，以水五升，煮土五六沸，取上浮清者，饮一升立愈。
野狼牙烧灰，水服方寸匕，良。（一作猪牙。）
温汤服猪脂良。
水煮甘草汁饮之。
饮人乳汁良。
豉（二百粒） 杏仁（二十枚）
上二味， 咀，蒸五升米下，饭熟捣之，再服令尽。
饮芦根汁即解。
牡鼠屎（二七枚，两头尖者是）。以水研饮之，不瘥更作。
取头垢如枣核大吞之，起死人。
烧狗屎灰，水和绞取汁，饮之立愈。
烧猪骨为末，水服方寸匕，日三服。
顿服猪脂一斤佳。亦治陈肉毒。
治食狗肉不消心中坚，或腹胀口干大渴，心急发热，狂言妄语，或洞下方∶
杏仁一升合皮研，以沸汤三升和，绞取汁，分三服，狗肉完片皆出即安，良验。
烧猪屎为末，水服方寸匕。犬屎亦佳。
捣韭汁服之良，大豆汁亦得。
治郁肉湿脯毒方（张文仲云∶肉闭在密器中，经宿者为郁肉）∶
烧狗屎为末，水服方寸匕，凡生肉、熟肉皆不用深藏密盖不泄气，皆杀人。又肉汁在器中密盖气不泄者，亦杀人。
陈曲一两，盐二撮，以水一升煮，服之良。
取贝子为末，水服如豆佳，不瘥更服。
以犀角为末，服方寸匕，得安甚良。
服秫米泔良。
煮橘皮停极冷，饮之立验。（《肘后》云∶治食鱼中毒，面肿烦乱者）。
锉芦根舂取汁，多饮良，并治蟹毒。亦可取芦苇茸汁饮之。
浓朴（三两） 大黄（二两）
上二味，以酒二升，煮取一升，顿服之。
大黄（三两，切） 朴硝（二两）
上二味，以酒二升，煮取一升，顿服之。（仲景有橘皮一两。《肘后方》云∶治食猪肉遇冷不？
舂马鞭草饮汁一升，即消。生姜亦良。（《肘后方》云∶亦宜服诸吐药。）
鲐鱼皮烧灰，水服。无完皮，以坏刀装取之。（一名鲛鱼皮，《古今录验》治食鱼伤毒。）
鱼皮烧灰，水服方寸匕。
鱼鳞烧灰，水服方寸匕。食诸鲍鱼中毒，亦用之。
冬瓜汁服二升，冬瓜亦可食。
甘草 贝齿 胡粉（等分）
上三味，治下筛，水服方寸匕。小儿尿、乳汁共服二升，亦好。
人屎汁服一升良。
掘地作坑，以水沃中，搅令浊，澄清饮之。（名地浆。）
