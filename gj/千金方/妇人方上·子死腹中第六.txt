论曰∶凡妇人产难，死生之候，母面赤，舌青者，儿死母活。母唇口青，口两边沫出者，母子俱死。母面青，舌赤，口中沫出者，母死子活。
治动胎及产难，子死腹中，并妊娠二儿一死一生，服之令死者出，生胎安，神验方∶
蟹爪（一升） 甘草（二尺） 阿胶（三两）
上三味以东流水一斗，先煮蟹爪、甘草得三升，去滓，次纳胶令烊，顿服之，不能分再服，若人困拗口纳药，药入即活，煎药作东向灶，用苇薪煮之。
治胎死腹中方。
熟真珠（一两） 榆白皮（切，一升）
上二味，以苦酒三升，煮取一升，顿服之立出。
治子死腹中不出方∶以牛屎涂母腹上，立出。
又方 取灶心黄土三指撮，以酒服之立出。土当着儿头上，亦治逆生及横生不出，手足先见者。
又方 取夫尿二升煮，令沸饮之。
又方 酢二升，拗口开灌之。
又方 吞槐子二七枚，亦治逆生。
又方 三家鸡卵各一枚，三家盐各一撮，三家水各一升，合煮，令产妇东向饮之，立又方 瞿麦一斤，以水八升煮取二升，服一升，不出再服。
葵子（一升） 阿胶（五两）
上二味以水五升，煮取二升，顿服之，未出再煮服。
以苦酒浓煮大豆，每服一升，死胎立出。不能顿服，分再服。
一方用醇酒煮大豆，亦治积聚成瘕。
甘草（一尺） 筒桂（四寸） 鸡子（一枚） 蒲黄（二合） 香豉（二升）
上五味以水六升，煮取一升，顿服之，胎胞秽恶尽去，大良。
治
以鸡子一枚，盐三指撮和服立下。（此与阮河南疗难产相同）
麦芽一升为末，蜜和一升，服之立下。
七月七日神曲三升，酢一升，煮两沸，宿不食，平旦顿服之即下。
大麦曲五升，酒一斗，煮三沸，去滓，分五服，令尽，当宿勿食，其子如糜，令母肥盛无疾苦。
