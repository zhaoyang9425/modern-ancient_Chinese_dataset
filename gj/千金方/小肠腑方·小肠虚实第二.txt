左手寸口人迎以前脉阳实者，手太阳经也，病苦身热，来去汗不出。心中烦满，身重，口中生疮，名曰小肠实热也。
柴胡 泽泻 橘皮（一作桔梗） 黄芩 枳实 旋复花 升麻 芒硝（各二两） 生地黄（切，一升）
上九味 咀，以水一斗煮取三升，去滓，纳硝，分二服。
大黄 芍药 葶苈（各二两） 大戟 朴硝（各三两） 巴豆（七枚） 杏仁（五十枚）
上七味为末，蜜和丸如梧子，饮服七丸，小儿服二三丸，日二。热去，日一服。
小肠热满灸阴都，随年壮，穴在挟中脘两边相去一寸是。小肠泄痢脓血灸魂舍一百壮，小儿减之，穴在挟脐两边相去各一寸又灸小肠俞七壮。
∶
干姜（三两） 当归 黄柏 地榆（各四两） 黄连 阿胶（各二两） 石榴皮（三枚）
上七味 咀，以水七升煮取二升五合，去滓，下胶煮取胶烊尽，分三服。
