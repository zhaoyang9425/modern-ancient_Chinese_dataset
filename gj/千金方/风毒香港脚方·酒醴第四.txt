例曰∶凡合酒皆薄切药，以绢袋盛药纳酒中，密封头，春夏四五日，秋冬七八日，皆以味足为度。去滓服酒，尽后其滓捣，酒服方寸匕，日三。大法冬宜服酒，至立春宜停。
石斛 丹参 五加皮（各五两） 侧子 秦艽 杜仲 山萸 牛膝（各四两） 桂心 干姜 羌活 川椒 橘皮 黄 白前 川芎 茵芋 当归（各三两） 苡仁（一升） 防风（二两）钟乳（八两，捣碎别绢袋盛，系大药袋内）
上二十一味 咀，以酒四斗渍三日，初服三合，日再，稍稍加以知为度。
乌麻五升微熬捣碎，以酒一斗渍一宿，随所能饮之，尽更作甚良。
钟乳（八两） 丹参（六两） 石斛 杜仲 天冬（各五两） 牛膝 防风 黄 川芎 当归（各四两） 附子 桂心 秦艽 干姜（各三两） 山萸肉 苡仁（各一升）
上十六味 咀，以清酒三斗渍之三日，初服三合，日再，后稍加之，以知为度。
菖蒲（五十斤） 枸杞根（一百斤）
上二味细锉，以水四石，煮取一石六斗，去滓，酿二斛米酒，熟稍稍饮之。
虎骨一具，炭火炙令黄色，槌刮取净捣研，得数升清酒六升渍五宿，随性多少稍饮之。
《易》云∶虎啸风生，龙吟云起。此亦有情与无情相感，治风之效，故亦无疑。
八月三日，取蓼曝燥，把之如五升大，六十把水六石，煮取一石，去滓，以酿酒如常法。随多少饮之，已用讫效甚速。
治风虚痰癖，四肢偏枯，两脚弱，手不能上头。或小腹缩痛，胁下挛急，心下有伏水，胁下有积饮，夜喜梦，悲愁不乐，恍惚善忘，此由风虚五脏受邪所致。或久坐腰痛，耳聋猝起，眼眩头重。或举体流肿疼痹，饮食恶冷，涩涩恶寒，胸中痰满，心下寒疝，药皆主之。
黄 附子 川椒 防风 牛膝 细辛 桂心 独活 白术 川芎 甘草（各三两） 秦艽 乌头（《集验》用山药三两） 大黄 葛根 干姜 山萸肉（各二两） 当归（二两半）
上十八味 咀，少壮人无所熬炼，虚老人微熬之，以绢袋盛，清酒二斗渍之，春夏五日，秋冬七日。可先食服一合，不知可至四五合，日三服。此药攻痹甚佳，亦不令人吐闷。小热宜冷冻饮料食，大虚加苁蓉二两，下利加女萎三两，多忘加石斛菖蒲紫石英各二两，心下多水者加茯苓人参各二两、薯蓣三两。酒尽，可更以酒二斗重渍滓。服之不尔可曝滓捣。下酒服方寸匕，不知稍增之，服一剂得力，令人耐寒冷补虚，治诸风冷神良。
黄 秦艽 川椒 干姜 独活 白术 川芎 苁蓉 细辛 牛膝（各三两） 葛根 当归（各三两半） 甘草（三两） 山萸 桂心（各二两） 菖蒲（二两半） 柏子仁 天雄 钟乳 防风（各二两） 大黄（一两） 乌头（三两） 石斛（二两） 石南（一两） 附子（三两）
上二十五味 咀，无所熬炼，清酒三斗渍之。先食服一合，不知可至五合，日三。以攻痹为佳，大虚加苁蓉，下利加女萎，多忘加菖蒲。各三两。（胡洽有茯苓二两，泽泻三两，人参、茵芋、半夏、栝蒌、芍药各一两，无秦艽、川芎、牛膝、苁蓉、甘草、葛根、当归、菖蒲、钟乳、大黄，为二十二味，名大黄 汤）
茵芋 乌头 石南 附子 细辛 独活 防风 川椒 女萎 卷柏 桂心 天雄 秦艽 防己（各一两） 踯躅（二两）
上十五味 咀，少壮人无所熬炼，虚老人薄熬之，清酒二斗渍之，冬七日，夏三日，春秋五日。初服一合，不知加至二合，宁从少起，日再，以微痹为度。（胡洽无川椒、独活、卷柏，为十二味）
金牙（一斤） 侧子 附子 天雄 人参 苁蓉 茯苓 当归 防风 黄 山药 细辛 桂心 萆 葳蕤 白芷 桔梗 黄芩 远志 牡荆子 川芎 地骨皮 五加皮 杜仲 浓朴 枳实 白术 牛膝 丹参（各三两） 独活（半斤） 茵芋 石南 狗脊（各二两） 磁石（十两） 薏苡仁 麦冬（各一升） 生石斛（八两） 蒴 （四两） 生地黄（切二升）
上三十九味 咀，以酒八斗渍七日，温服一合，日四五夜一。石药细研，别绢袋盛，共药同渍。药力和善，主治极多，凡是风虚四体小觉有风 者，皆须将服之，无所不治也。服者一根据方修合，不得辄信人言，浪有加减。
钟乳 石斛 苁蓉（各五两） 附子 甘菊（各二两）
上五味 咀，以清酒三斗渍，服二合，日再，稍增至一升。
秦艽 天冬 五加皮 牛膝 附子 桂心（各三两） 巴戟肉 杜仲 石南 细辛（各二两）
上十二味 咀，以酒二斗渍之，得气味，可服三合，渐加至五六合，日三夜一。
生白术洗净一石五斗（捣取汁三斗煎取半） 湿荆二十五束，束别三尺围各长二尺五寸径头二寸（烧取沥三斗煎取半） 青竹三十束束别三尺围各长二尺五寸径一寸（烧取沥三斗煎取半） 生地黄根五大斗粗大者（捣取汁三斗煎取半） 生五加根（三十六斤净洗讫锉于大釜内以水四石煎之，去滓澄清取汁七斗，以铜器中盛大釜内，水上煎之，取汁三斗五升，其煎诸药法，一准五加例。）
上件白术等五种药，总计得汁九斗五升，好糯米一石五斗，上小麦曲八斤，曝干为末，以药汁六斗渍曲五日，待曲起，第一投净淘米七斗，令得三十遍。下米置净席上，以生布拭之，勿令不净，然后炊之。下 以余药汁浸 ，调强弱更蒸之，待 上痂生然后下于席上，调强弱冷热如常酿酒法，酝之瓮中密盖头。三日后第二投更淘米四斗，一如前法投之，三日后即加药如下。
桂心 甘草 白芷 细辛 防风 当归 麻黄 川芎（各六两） 附子（五两） 牛膝（九两） 干姜 五加皮（各一斤）
上十二味 咀讫，第三投以米四斗净淘如前法，还以余汁浇 重蒸，待上痂生下置席上，调冷热如常酿法，和上件药投之，三日外然后尝甘苦得中讫，密封头二七日，乃压取清酒。
一服四合，日再服，细细加，以知为度。温酒不得过热，慎生冷醋滑猪鲤鱼蒜牛肉等。
松叶六十斤 咀，以水四石，煮取四斗九升，以酿五斗米如常法。别煮松叶汁，以渍米并 饭，泥酿封头七日发，澄饮之取醉，得此力者甚众，神妙。
好豉三斗蒸一石米，下曝干，如是三上，以酒五斗渍七日，去滓饮，惟醉为佳。酒尽更以二斗半渍之，饮之如初。
侧子 牛膝 丹参 山萸 蒴 根 杜仲 石斛（各四两） 防风 干姜 川椒 细辛 独活 秦艽 桂心 川芎 当归 白术 茵芋（各三两） 五加皮（五两） 薏苡仁（一升）
上二十味 咀，绢袋盛，清酒四斗渍六宿。初服三合，稍加以知为度，患目昏头眩者弥精。
