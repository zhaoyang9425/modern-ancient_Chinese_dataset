论曰∶病咳唾脓血，其脉数实者属肺痈，虚者属肺痿。咳而口中自有津液，舌上胎滑，此为浮寒，非肺痿。若口中辟燥，咳即胸中隐隐痛，脉反滑数，此为肺痈也。问曰∶病者咳逆，师脉之何以知为肺痈，当有脓血吐之则死，后竟吐脓死。其脉何类何以别之？师曰∶寸口脉微而数，微则为风，数则为热；微则汗出，数则恶寒。风中于卫，呼气不入。热过于营，吸而不出。风伤皮毛，热伤血脉，风舍于肺，其人则咳，口干喘满，咽燥不渴，多唾浊沫，时时振寒，热之所过，血为凝滞，蓄结痈脓，吐如米粥，始萌可救，脓已成则难治。寸口脉数趺阳脉紧，寒热相搏，故振寒而咳，趺阳脉浮缓，胃气如经，此为肺痈。师曰∶振寒发热，寸口脉滑而数，其人饮食起居如故，此为痈肿病，医反不知而以伤寒治之，不应愈也。何以知有脓？脓之所在，何以别知其处？师曰∶假令脓在胸中者为肺痈，其脉数，咳唾有脓血。
设脓未成，其脉自紧数，紧去但数，脓为已成也。
桔梗（三两，《集验方》用二两，《古今录验方》用一两） 甘草（二两）
上二味 咀，以水三升，煮取一升，去滓，分二服，必吐脓血也。（一方有款冬花一两半。
葶苈（三两为末） 大枣（二十枚）
上二味 咀，以水二升先煮枣，取二升，去枣纳葶苈二方寸匕，煮取七合，顿服，令尽，三日服一剂，可至三四剂。治肺痈胸胁胀，一身面目浮肿，鼻塞清涕出，不闻香臭，咳逆上气，喘鸣迫塞，宜先进小青龙汤，却服前药。（小青龙汤方见前第九卷伤寒门。）
皂荚八两为末，蜜丸如梧子大，以大枣膏和汤，服三丸，日三服，夜一服。（《必效方》以酥炙皂荚。）
黄昏手掌大一块，是合昏皮也。 咀，以水三升煮取一升，分二服。
薏苡仁 瓜瓣（各半升） 桃仁（三十枚） 苇茎（切二升，水二斗，煮取五升，去 ？
上四味 咀，纳苇汁中煮取二升，服一升，当有所见吐脓血。
桂枝 生姜（各三两） 甘草（二两） 皂荚（一两） 大枣（十五枚）
上五味 咀，以水七升，煮取三升，去滓，分三服。
