论曰∶《素问》云∶风邪客于肌中则肌虚，真气发散又被寒搏，皮肤外发腠理开毫毛，淫气妄行之则为痒也。所以有风疹瘙痒，皆由于此。又有赤疹者，忽起如蚊蚋啄，烦痒极者，重沓垄起，搔之逐手起。又有白疹者，亦如此。赤疹热时即发，冷即止。白疹天阴冷即发。
白疹宜煮矾石汁拭之，或煮蒴 ，和少酒以浴之良。（姚氏以治赤疹。或煮石南汁拭之良，余一切如治丹方法。）
治六十四种风，淫液走入皮中如虫行，腰脊强直，五缓六急，手足拘挛，瘾疹搔之作疮，风尸身痒，卒面目肿起，手不得上头，口噤不能言方（方见第八卷风懿篇中。此方但是瘾疹，悉服之瘥）。
天雄 牛膝 桂心 知母（各四分） 栝蒌根 白术（各五分） 防风（六分） 人参 干姜细辛（各三分）
上十味为末，酒服半钱匕，加至一匕为度。
枳实（三升） 松叶（切一升） 独活 苁蓉 黄 秦艽（各四两） 丹参 蒴 （各五两）
上八味 咀，以酒二斗浸六宿，每服二合，日二，稍加之。
大豆三升，酒六升，煮四五沸，每服一盏，日二。
牛膝为末，酒下方寸匕，日三。并治骨疽癞病及 。
芥子为末，浆服方寸匕，日三。
白术为末，酒服方寸匕，日三。
芜菁子为末，酒服方寸匕，日三。
白术（三两） 戎盐 矾石（各半两） 黄连 黄芩 细辛 芎 茵芋（各一两）
上八味 咀，以水一斗，煮取三升洗之，日三，良。
马蔺子 蒴 矾石 茺蔚子 蒺藜子 茵芋 羊桃 扁竹（各二两）
上八味 咀，以浆水二斗，煮取一斗二升，纳矾石洗之，日三。
蒴 防风 羊桃 石南 茵芋 芫花 蒺藜 矾石（各一两）
上八味 咀，以浆水一斗，煮取五升，去滓，纳矾石令小沸，温浴之。
蛇床子（二升） 防风（二两） 生蒺藜（二两）
上三味 咀，以水一斗，煮取五升拭患上，日三五遍。
大黄 升麻 黄柏 当归 防风 芍药 黄芩 青木香 甘草（各二两） 枫香（五两）
芒硝（一两） 地黄汁（一升）
上十二味 咀，以水一斗，煮取三升半，去滓，下芒硝令消，帛染拓病上，一炊久，日四五度。
蒺藜子（三升） 蛇床子 茺蔚子（各二升） 大戟（一斤） 大黄（二两） 矾石（三两） 防风（ ?
上七味 咀，以酒四升，水七升，煮取四升，去滓，纳矾石，以帛染拭之。
大黄 芒硝（各一两） 莽草（半两，一云甘草三两） 黄连（一两半） 黄芩（二两）蒺藜子（五合）
上六味 咀，以水七升，煮取三升，去滓，下芒硝，以帛染拓洗之，日一度，勿近治身体赤瘾疹而痒，搔之随手肿起方∶莽草（半两） 当归 芎 大戟 细辛 芍药 芫花 川椒 附子 踯躅（各一两） 猪膏（二升半）
上十一味 咀，酒渍一宿，猪膏煎之，候附子色黄膏成，去滓，敷病上，日三。
青羊脂（四两） 甘草 芍药（各三两） 寒水石 白芷 白芨 黄芩 防风 黄 升麻（各 ?
上十二味 咀，先以水八升，煮石膏，竹叶，取四升，去滓，浸诸药，以不中水猪脂二升合煎，膏成敷病上，良。
治瘾疹，百疗不瘥者方∶黄连（切） 芒硝（各五两）
上二味以水六升，煮取半，去滓洗之，日四五度。
治风瘙瘾疹，心迷闷乱方∶巴豆二两，以水七升，煮取三升，以故帛染汁拭之。大人小儿以意加减。
矾石二两为末，酒三升渍令消，以帛染拭病上。
吴茱萸一升，酒五升，煮取一升半，帛染拭病上。
治风瘙瘾疹方 酪和盐熟煮摩之，随手即消，良。
锻石淋取汁洗之，良。
白芷根叶煮汁洗之。
治瘾疹百疗不瘥者方∶景天一升，一名慎火草，细捣取汁敷上，热炙手摩之，日三度，瘥。
槐枝叶煮洗之。
治小儿患瘾，疹八腹，体肿强而舌干方∶蚕沙二升，水二升煮，去滓，洗之，良。
车前子为末，粉之，良。
盐汤洗过，以蓼子 敷之。
灸曲池二穴，小儿随年壮。发即灸之，神良。
