论曰∶七气者，寒气、热气、怒气、恚气、喜气、忧气、愁气。凡七种气积聚坚大如杯，若积在心下腹中，疾痛不能饮食，时来时去，每发欲死如有祸祟，皆七气所生。寒气即呕逆恶心。热气即说物不竟而迫。怒气即上气不可忍，热痛上抢心，短气欲死不得息。恚气即积聚在心下不得饮食。喜气即不可疾行，不能久立。忧气即不可剧作，暮卧不安。愁气即喜忘不识人语，置物四方还取不得，去处若闻，急即四肢浮肿，手足筋挛，捉不能举如得病。
乌头 大黄（各七分） 紫菀 半夏 前胡 细辛 丹参 茯苓 川芎 桃仁（胡洽作杏仁） 菖蒲（一作芍药） 石膏 吴茱萸 桂心 桔梗（各三分） 人参 甘草 防葵（各一两）干姜 川 ？
上二十味为末，蜜丸如梧子大，酒服三丸，日三。加至十丸。一方去半夏加甘遂三分（胡洽无丹参、甘草。）
主七气。七气者，寒气、热气、怒气、恚气、喜气、忧气、愁气，此之为病皆生积聚，坚牢如杯，心腹绞痛，不能饮食，时去时来，发则欲死。凡寒气状吐逆心满。热气状恍惚眩冒失精。怒气状不可当，热痛上荡心，短气欲绝不得息。恚气状，积聚心满，不得食饮。喜气状，不可疾行久立。忧气状，不可苦作，卧不安席。愁气状，平故如怒喜忘，四肢浮肿不得举止。亦治产后中风余疾方。
大黄（二两半） 人参 半夏 吴萸 柴胡 干姜 细辛 桔梗 菖蒲（各二分） 茯苓 川芎 甘草 川椒（一用桂心） 石膏 桃仁（各三分）
上十五味为末，蜜丸如梧子大，每服酒下三丸，日三服。渐加至十丸（《翼方》无茯苓、川芎、甘草、石膏、桃仁。）
干姜 黄芩 浓朴（深师作桂心） 半夏 甘草 地黄 芍药 栝蒌根（深师作橘皮，各一两） 川椒（三两，深师作桔梗） 枳实（五枚） 人参（一两） 吴萸（五合）
上十二味 咀，以水一斗，煮取三升，分三服，日三。
治虚冷上气、劳气等方。
半夏（一升） 人参 生姜 桂心 甘草（各一两）
上五味 咀，以水一斗，煮取三升，分三服，日二。
麦冬 甘草（各五两） 人参（四两） 川椒 远志 桂心 细辛（各三两） 附子（一两半）干姜（二两）
上九味为末蜜丸，微使淖，先食含如弹丸一枚，细细咽之。喉中胸中当热，药力稍尽，复含一丸，日三夜二。服药十日愈。（《延年方》云∶若不能含者，可分一大丸作十小丸尽服之。夏月宜增麦冬、甘草、人参。胡洽云∶亦可作梧子大十丸酒服之。《经心录》以吴萸代桂心，酒下如梧子五丸，空腹服之。治寒冷则心痛，咽中有物，吐之不出，咽之不下，食饮少者治结气冷症积在胁下，香港脚上入小腹，腹中胀满百病方∶
大蒜去心皮三升，捣令极熟，以水三升和令调，绞取汁更捣，余滓令熟，更以水三升和令调，绞取汁更捣，余滓令熟，更以水三升和令调，绞取汁合得九升，所得滓可桃颗大，弃之。以微火煎取三升，下牛乳三升，合煮取三升，旦起空腹一顿温服令尽，至申时食，三日服一剂，三十日服十剂止。
蒜（六斤四两去皮切，水四斗，煮取一斗去滓） 酥（一升纳蒜汁中） 牛乳（二升） 荜茇 胡椒 干姜（各三两） 石蜜 阿魏 戎盐（各二两） 石菖蒲 木香（各一两） 干蒲桃（四两）
上十二味为末，纳蒜汁中，以铜器微火煎，取一斗，空腹酒下一两，五日以上稍加至三两，二十日觉四体安和，更加至六两。此治一切冷气甚良。
桔梗 橘皮 干姜 浓朴 枳实 细辛 葶苈（各三分） 吴萸 白术（各六分） 胡椒 川椒 乌头（各二分） 荜茇（十分） 人参 桂心 附子 茯苓 前胡 防葵 川芎（各五分）甘草 ？
上二十四味为末，蜜丸如梧子大，每服酒下十丸，日三。有热者，空腹服之。
槟榔（三七枚） 附子（一枚） 半夏（一升） 细辛（一两） 生姜（八两） 大黄 紫菀柴 胡（ ？
上十二味 咀，以水一斗，煮取三升，分三服，相去如人行十里久。若有症结坚实如石，加鳖甲二两，防葵二两，气上加桑皮切二升，枳实、浓朴各二两，消息气力强弱，进二剂后，隔十日，更服前桔梗破气丸。
槟榔（大者四七枚） 附子（一枚） 半夏（一升） 柴胡（三两） 生姜（八两） 橘皮 甘草桂心 当归 枳实（各二两）
上十味 咀，以水一斗，煮取三升，分三服，五日一剂，服三剂，永除根本。
治逆气心腹满，气上冲胸胁痛，寒冷，心腹痛，呕逆及吐不下食，忧气结聚？
半夏（一升） 生姜 桂心（各五两） 橘皮（四两）
上四味 咀，以水七升，煮取三升，分四服，日三夜一。人强者作三服。亦治霍乱后，吐逆腹痛。
贝母（一两） 生姜（五两） 桂心 麻黄 石膏 甘草（各三两） 杏仁（三十枚） 半夏（三合）
上八味 咀，以水一斗，煮取三升，分三服，日三。
麻黄（八两） 甘草（四两） 大枣（三十枚） 射干（如博棋子二枚）
上四味 咀，以井华水一斗，煮麻黄三沸，去沫纳药，煮取四升，分四服，日三夜一
生姜（一斤） 半夏 吴萸（各一升） 桂心（五两） 人参 甘草（各二两）
上六味 咀，以水一斗，煮取三升，分四服。
枳实（三枚） 附子（二枚） 大枣（十四枚） 半夏（五两） 人参 甘草 白术 干姜 浓朴（各二两）
上九味 咀，以水七升，煮取二升半，每服八合，日三。
半夏（一升） 生姜（一斤） 人参（一两半） 橘皮（三两）
上四味 咀，以水七升，煮取三升，去滓，分三服。日三。（一方无人参，只三味。
杏仁 茯苓 防葵（各八分） 吴茱萸 橘皮 桂心 防风 泽泻（各五分） 白术 射干 芍药 苏子 桔梗 枳实（各六分）
上十四味为末，蜜丸如梧子大，酒服十丸，日二，加至三十丸。
诃黎勒十枚为末，蜜丸如梧子大，食后服三丸，不忌。得利即止。
苏子（一升） 五味子（五合） 麻黄 细辛 紫菀 人参 黄芩 甘草（各二两） 桂心 当归（各一两） 生姜（五两） 姜夏（三两）
上十二味 咀，以水一斗，煮取三升，分三服。
橘皮 生姜 紫苏 人参 五味子（各五两，一方作桔梗）
上五味 咀，以水七升，煮取三升，分三服。
桂心（半两） 白石英 麦冬 枳实 白藓皮 贝母 茯神 槟榔仁 天冬（各二两半）车前子（一两） 人参 前胡 橘皮 白薇 杏仁（各一两半） 郁李仁（三两） 桃仁（五分）
上十七味为末，蜜丸如梧子大，以竹叶饮服十丸，日三，加至三十丸。
竹叶 苏子（各一升） 紫菀 白前（各二两） 百部 甘草 生姜（各三两）
上七味 咀，以水八升，煮取三升，温服下前丸，药尽更合。
人参 麦冬 干姜 当归 茯苓 甘草 五味子 黄 芍药 枳实（各一两） 桂心（三两） 半夏（一升） 大枣（十五枚）
上十三味 咀，以水九升，煮取三升，去滓，每服九合，从旦至晡，令尽。皆热服，慎勿冷。
海藻 橘皮 白前（各三分） 杏仁 茯苓 芍药 桂心（各五分） 苏子（五合） 枣肉 桑白皮 昆布（各二两） 吴萸 人参 白术 葶苈（各一两）
上十五味为末，蜜丸如梧子大，饮服十丸，日二，加至十五丸，以小便利为度。
砂 细辛 牛膝（等分）
上三味为末，气发酒服方寸匕，后三日忌酒，余禁如药法。
上酥（一升） 独头蒜（五颗）
上二味先以酥煎蒜，蒜黄出之，用生姜汁一合，共煎令熟，空腹温服一方寸匕。
芥子二升为末蜜丸，寅时以井花水服如梧子七丸，日二。亦可作散，空腹服之。及可酒浸服并治脐下绞痛。
小芥子三升捣末，绢袋盛酒三斗浸，密封七日，去滓，温服半升，渐至一升半，得力更合，忌如药法。
大枣 杏仁（各百枚） 豉（一百二十粒） 川椒（二百粒）
上四味先捣杏仁、豉令熟，后纳枣、椒更捣，为丸如枣核大，含稍稍咽之，日三夜一。
莨菪子（熬令色变） 熟羊肝（薄切曝干）
上二味各捣等分，以七月七日神醋拌令相着，夜勿食，空腹服二方寸匕，须臾拾针，两食间以冷浆白粥二匕止之，隔日一服，永瘥。四十日内，得煮饭汁作芜菁羹食之，以外一切禁断。
生姜（五两） 小麦（一升）
上二味以水三升，煮取一升，顿服。
大枣（十四枚） 紫苏茎叶（切一升）
上二味以酒三升，煮取一升半，分再服，水煮亦得。一方加橘皮半两。（《肘后》无枣用治气方∶
桃皮二斤，去黄者 咀，以水五升，煮取三升，每服一升，瘥止。
驴脂二合，酒服，日二，瘥止。
黄牛乳二升，煎取一升，和生乳一升，空腹服之，日二。
驴乳初服三合，三日后服五合，后至七合，七日后至一升。忌葵菜、猪鱼油等又方 尿，空腹服，百日即止。治一切病。
乌牛尿，空腹服，日再，至三升止。
大枣（三升） 甘皮（去脉 十具） 干姜（二两） 地黄（八两）
上四味治，下筛，酒四升渍枣三宿，漉出枣取酒为炊汁，将枣纳甑中微火蒸，令枣膏入釜中酒里，煎酒令至二升许，候枣只存皮核乃止火贮器中，将前散及热下搅令调，大略与糖相似，酒服二合，日再。此方非只补气，亦通治一切短气，并形骸羸瘦神良。
地黄（五两） 秦椒 甘草（各一两） 骨皮 干姜 昆布（各四两） 白术 桂心 人参浓朴 海藻（各三两） 羊肾（一具去膏） 羊肚（一具去膏治如食法）
上十三味治，下筛，纳羊肚中，合肾缝塞肚口，蒸极熟为度，乘热，木臼合捣取肚、肾与药为一处，曝干更捣为散，酒服方寸匕，日二。
炼成白石英十两（白石英无多少，以锤子砧上细硗向明，选去靥翳、色暗黑黄赤者，惟取白净者为佳，捣筛瓷器中，研令极细熟，以生绢袋于铜器中，水飞如作粉法，如此三度，研讫澄之，渐渐去水，水尽至石英曝干，看中有粗恶不净者，去之。堪用者更研使熟，白绢袋盛着瓷器中，以瓷碗盖之，于三斗米下蒸之，以饭熟讫出，取悬之使干，更于瓷器中，研之为成） 石斛 苁蓉（各六分） 泽泻 茯苓 橘皮（各一两） 菟丝子（三两）
上七味治，下筛，总于瓷器中研令相得，重筛，酒服方寸匕，日二，不得过服。慎猪、鱼、鹅、鸭、蒜、冷、醋、滑。
白石英 阳起石 磁石 菟丝子 苁蓉 地黄（各二两半） 栝蒌根 石斛 白术 五味子？
上十五味为末，蜜丸如梧子大，酒下十五丸，加至三十丸，日二服。
天冬（一升） 防风 泽泻 人参 阿胶（各一两半） 栝蒌根 前胡 芍药 石膏 干姜 大豆卷（各二两） 紫菀 白蔹（各一两） 桂心 白术（各四两） 地黄 甘草 山药 当归（各二两半）
上十九味治，下筛，食前酒服方寸匕，日三。
杏仁 桂心（各一两） 干姜 益智仁（各二两）
上四味为末，蜜丸如梧子大，未食服三丸，以知为度。
蜀椒五两绢袋盛，酒一斗，浸二七日，服之，任意多少。
酥 油 酒 糖 白蜜（各二升）
合铜器中，微火煎二十沸，下之，为准七日七夜服之令尽。宜慎生冷。
人参 甘草 茯苓 当归（各二两） 川芎 芍药 地黄 黄 骨皮（各三两）
大枣（二十枚）
上十味 咀，以水一斗，煮取三升，分三服。（一方用桂心三两。）
捣韭汁服一升，立瘥。（《肘后方》治卒上气喘息便欲死。）
生姜 枸杞叶（各二两）
上二味 咀，以水三升，煮取一升，顿服。
豉（七合） 栀子（十四枚）
上二味以水二升，煮豉取一升半，去豉纳栀，煮取八合，服半升，不瘥更服。
凡上气冷发腹中雷鸣转叫，呕逆不食，灸太冲不限壮数。从痛至不痛，从不痛至痛止。
上气厥逆，灸胸堂百壮，穴在两乳间。
胸膈中气，灸阙输随年壮。（扁鹊云∶第四椎下，两旁各一寸半，名阙输。）
心腹诸病，坚满烦痛，忧思结气，寒冷霍乱，心痛吐下，食不消，肠鸣泄利，灸太仓百壮。（太仓穴，一名胃募，在心下四寸，乃胃脘下一寸是。）
结气囊裹，针药所不及，灸肓募，随年壮。肓募二穴从乳头斜度至脐中屈出半，从乳下行度头是穴。
下气，灸肺俞百壮。又灸太冲五十壮。
凡脐下绞痛，流入阴中，发作无时，此冷气，灸关元百壮，穴在脐下三寸。
短气不得语，灸天井百壮，穴在肘后两筋间。又灸大椎，随年壮。又灸肺俞百壮。又灸肝俞百壮。又灸尺泽百壮。又灸小指第四指间交脉上七壮。又灸手十指头合十壮。
少年房多短气，灸鸠尾头五十壮。又盐灸脐孔中二七壮。
乏气，灸第五椎下，随年壮。
论曰∶凡卒厥逆上气，气攻两胁，心下痛满，奄奄欲绝，此为奔豚气。即急作汤以浸两手足，数数易之。
奔豚，灸气海百壮，穴在脐下一寸半。又灸关元百壮，穴在脐下三寸。
奔豚，灸期门百壮，穴直两乳下第二肋端旁一寸五分。 奔豚腹肿，灸章门百壮，章门一名长平。穴在大横外直脐季肋端。 奔豚抢心不得息，灸中极五十壮。中极一名玉泉，穴？
奔豚上下腹中与腰相引痛，灸中府百壮，穴在乳上三肋间。
奔豚上下，灸四满二七壮，穴挟丹田两旁，相去三寸，即心下八寸，脐下横纹是也。
