干姜 浓朴（各一分） 当归 桂心 甘草（各三分） 人参 白术 茯苓 桔梗（各二分）
上九味 咀，以水二升煮取九合，六十日至百日儿一服二合半，余皆随儿大小。
大黄（六分） 桂心 浓朴 甘草 干姜（各一分） 人参 白术 茯苓 当归（各二分）桔梗（三分）
上十味，以水二升半煮取八合，凡儿三十日至六十日一服二合，七十日至百日一服二合半，二百日者服三合。
治小儿夏月伤暴寒，寒折大热，热入胃，下赤白滞如鱼脑，壮热头痛身热手足烦，此太阳之气外伤寒，使热气入胃，服此方良。误以利药下之，或以温脾汤下之，则热痢。以利药下之，便数去赤汁如烂肉者；或下之不瘥，复以涩热之药断之，下既不止，倍增壮热者服之即效。或者温病热盛，复遇暴寒折之，热入腹中，下血如鱼脑者，服之良方。
黄柏 黄连 黄芩 升麻 当归 白头翁（一作白蔹） 牡蛎 石榴皮 寄生 甘草（各二分） 犀角 艾叶（各一分）
上十二味 咀，以水三升煮取一升二合。百日儿至二百一日，一服三合。
断冷滞下，赤白青色如鱼脑，脱肛出，积日腹痛，经时不断者方。
赤石脂（五分） 吴茱萸（三分） 干姜 附子 当归 浓朴 白术 木兰皮 白头翁 黄连黄柏 石榴皮（各一分）
上十二味为末，蜜丸，如大豆，二岁以上服五丸，三岁以上服十丸，十岁以上服二十丸。暴下者服少许便瘥；积下者，尽一剂，更合。
栀子（七枚） 黄柏（三分） 黄连（五分） 矾石（四分） 大枣（四枚，炙令黑）
上五味为末，蜜丸，如小豆大，服五丸，日三夜二服，不知稍加至十丸。
藜芦（二分） 黄连（二分） 附子（一分）
上三味为末，蜜丸，如麻子，以粥饮服，二丸立验。
粱米 黍米 稻米（各三升） 蜡（如弹子大）
上四味，以水五升东向灶煮粱米三沸，去滓。复以汁煮稻米三沸，去滓。复以汁煮黍米三沸，去滓。以蜡纳汁中和之，蜡消取饮之，数试有验。
龙骨 甘草 大黄 赤石脂 栝蒌根 石膏 寒水石 桂心（各二两）
上八味治，下筛，以酒、水各五合，煮散二合二沸，去滓，量儿大小服之。
大黄 麦门冬 甘草（各一两）
上三味 咀，以水二升煮取一升，二三岁儿分三四服。
生金（三铢，一方用六铢，无生金熟金亦得） 牛黄（三铢） 麻黄（三分） 黄连 干姜 人参 甘草（各一分） 细辛（半分）
上八味 咀，以水一升六合煮取八合，去滓，临服研牛黄以煮汤中，嫌儿热者用生姜代干姜。今世乏生金，但用成器金亦善，二三两皆得用之。
治小儿夏月暴寒，寒入胃则暴下如水，四肢被寒所折则壮热，经日不除，经月许变，通身虚，满腹痛，其脉微细，服此汤一剂得效后渐安方。
泽漆 青木香 海藻（各二分） 吴茱萸 茯苓 白术 桔梗 芍药 当归（各五分） 大黄（ ？
上十味 咀，以水四升煮取一升半，二百日至一岁儿，一服二合半，一岁以上至二岁一服四合
枳实二两，治下筛，三岁以上服方寸匕。若儿小，以意斟酌，日三服。
蒺藜子二升，捣汁，温服，以瘥为度。
取木瓜汁饮之。
酸石榴烧灰为末，服半钱匕，日三。
捣榴汁服之。
炒仓米为末饮服。
狗头骨烧灰，水和服之。
羊骨灰 鹿骨灰
上二味并水和服之，随得一事即用之。
炒豉令焦，水淋汁服之、神验。冷则酒淋服。
五月五日百草末吹下部。
薤白（一把） 豉（一升）
上二味，以水三升煮取二升，分三服。
柏叶 麻子末（各一升）
上二味，以水五升煮三沸，百日儿每服三合。
牛角 灰，水和服三方寸匕，佳。
烧蜂房灰水和服。
乱发灰 鹿角灰上二味等分，三岁儿以水和服三钱匕，日三。
白荷根汁 生地黄汁（各五合 ？
上二味微火煎一沸，服之。
五月五日虾蟆灰饮服半钱匕。
煮木瓜叶饮之。
蓼菜捣汁，量儿大小与之。（一方作芥菜。
捣蒜敷两足下。
小鲫鱼一头烧灰服之，亦治大人。
烧鲤鱼骨末服之。（一方作龙骨。
赤小豆末酒和涂足下，日三度。油和亦得。
蓝青汁一升二合，分为四服。
治小儿渴痢方∶捣冬瓜汁饮之。
