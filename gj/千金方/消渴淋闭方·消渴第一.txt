论曰∶凡积久饮酒，未有不成消渴，然则大寒凝海而酒不冻，明其酒性酷热物无以加，脯炙盐咸，酒客耽嗜，不离其口，三 之后。制不由己，饮啖无度，咀嚼 酱不择酸咸，积年长夜，酣兴不解，遂使三焦猛热，五脏干燥，木石犹且焦枯，在人何能不渴。治之愈否，属在病者。若能如方节慎，旬月可瘳。不自爱惜，死不旋踵。方书医药实多有效，其如不慎者何？其所慎有三∶一饮酒，二房室，三咸食及面。能慎此者，虽不服药而自可无他。不知此者，纵有金丹亦不可救，深思慎之。又曰∶消渴之人，愈与未愈，常须思虑，有大痈，何者？消渴之人，必于大骨节间发痈疽而卒，所以戒之在大痈也，当预备痈药以防之。有人病渴利，始发于春，经一夏，服栝蒌、豉汁，得其力，渴渐瘥。然小便犹数甚，昼夜二十余行，常至三四升，极瘥不减二升也，转久便止，渐食肥腻，日就羸瘦，喉咽唇口焦燥，吸吸少气，不得多语，心烦热，两脚酸，食乃兼倍于常而不为气力者，当知此病皆由虚热所致。
治法可常服栝蒌汁以除热，牛乳、杏酪善于补，此法最有益。
麦门冬 茯苓 黄连 石膏 葳蕤（各八分） 人参 龙胆 黄芩（各六分） 升麻（四分）枳 ？
上十三味为末，蜜丸如梧子大，以茅根一升，粟米三合煮汁，服十丸，日二。若渴则与此饮至足大麻亦得。
栝蒌根 生姜（各五两） 生麦冬汁 芦根（切，各二升） 茅根（切，三升）
上五味 咀，以水一斗，煮取三升，分为三服。
茯神（二两，《外台》作茯苓） 知母（四两） 葳蕤（四两） 栝蒌根 生麦冬（各五两） 生地黄（六两） 小麦（二升） 淡竹叶（三升，切） 大枣（二十枚）
上九味 咀，以水三斗，煮小麦、竹叶取九升，去滓下药，煮取四升，分四服。不论早晚，若渴即进。非但只治胃渴，通治渴患热者。
猪肚（一具，治如食法） 黄连 粱米（各五两） 栝蒌根 茯神（各四两） 知母（三两）麦门冬（二两）
上七味为末，纳猪肚中缝塞，安甑中蒸极烂，乘热入药，臼中捣可丸，如硬加蜜和丸如梧子大，饮服二十丸，日三。
又方 黄 茯神 栝蒌根 甘草 麦冬（各三两） 干地黄（五两）
上六味 咀，以水八升，煮取二升半，去滓，分三服。日进一剂，服十剂佳。
干浮萍 栝蒌根（等分）。
上二味为末，以人乳和丸如梧子大，空腹饮服二十丸，日三。三年病者，三日愈。治虚热大佳。
铅丹（二两） 附子（一两） 葛根 栝蒌根（各三两）
上四味为末，蜜丸如梧子，饮服十丸，日三。渴则服之，春夏减附子。
黄连 生地黄（各一斤，张文仲云十斤）
上二味绞地黄汁渍黄连出曝燥，复纳汁中，令汁尽，曝燥干为末，蜜丸如梧子，服二十丸，日三。食前后无拘。亦可为散，以酒服方寸匕。
深掘一大栝蒌根，浓削去皮至白处止，寸切，水浸一日一夜，易水经五日，取出烂捣碎研之，以绢袋滤，如出粉法干之，水服方寸匕，日三四。亦可作粉粥奶酪中食之，不限多少，瘥止。
栝蒌粉和鸡子曝干，更杵为末，水服方寸七，日三。丸服亦可。
水和栝蒌散服方寸匕。亦可蜜丸如梧子大，服三十丸。
浓煮竹根汁饮之，瘥止。
渍豉汁任性多少，饮之。
以青粱米煮取汁，饮之，以瘥止。
论曰∶夫内消之为病，当由热中所致，小便多于所饮，令人虚极短气。夫内消者，食物皆消作小便，又不渴。贞观十年梓州刺史李文博，先服白石英既久，忽房道强盛，经月余，渐患渴，经数日，小便大利，日夜百行，百方治之，渐以增剧，四体羸 ，不能起止，精神恍惚，口舌焦干而卒。此病虽稀，甚可畏也。利时六脉沉细微弱，服枸杞汤即效，但不能长愈。服铅丹散亦即减，其间将服除热宣补丸。
枸杞枝叶（一斤） 黄连 栝萎根 甘草 石膏（各三两）
上五味 咀，以水一斗，煮取三升，分五服，日三夜二。剧者多合，渴即饮之。
铅丹 胡粉 甘草 泽泻 石膏 栝蒌根 赤石脂 白石脂（《肘后》作贝母）
上八味各五分治下筛，水服方寸匕，日三。壮人服匕半。一年病者，一日愈。二年病者，二日愈。渴甚者，夜二服。腹痛者减之。丸服亦佳，每服十丸。伤多令人腹痛。（张文仲云药了经三两日，宜烂煮羊肝肚，空腹服之。或作羹亦得。宜汤淡食之，候小便得咸，更即宜苁蓉丸，兼煮散将息方。见《外台》第十一卷中）。
（《集验》名除热宣补丸，治肾消渴，小便数者）。
茯神 黄 人参 麦冬 甘草 黄连 知母 栝蒌根（各三两） 菟丝子（三合） 苁蓉 干地黄 石膏（各六两）
上十二味为末，牛胆汁三合，和蜜为丸如梧子大，以茅根煎汤，服三十丸，日二服。渐加至五十丸。
酸枣（一升五合） 酸安石榴子（五合） 覆盆子 葛根（各三两） 栝蒌根 茯苓（各三两半）？两半） 桂心（一两六铢） 乌梅（五十枚）
上十味为末，蜜丸，口含化，不限昼夜，以口中有津液为度，服尽复取含，无忌。
用鹿角炙令焦为末，以酒服五分匕，日二。渐加至方寸匕。
葵根如五升，盆大两束，以水五斗，煮取三斗，宿不食，平旦一服三升。
沤麻汁服一升，佳。
论曰∶强中之病，茎长兴盛，不交精液自出也，消渴之后，即作痈疽，皆由石热。凡如此等，宜服猪肾荠 汤，制肾中石热也。又宜服白鸭通汤（方见后二十六卷解石毒篇中）。
猪肾（一具） 大豆（一升） 荠 人参 石膏（各三两） 茯神（一作茯苓） 磁石（绵裹）知母 葛根 栝蒌根 黄芩 甘草（各二两）
上十二味 咀，以水一斗五升，先煮猪肾、大豆、取一斗，去滓下药，煮取三升，分三服。渴即饮之。下焦热者，夜辄合一剂，病势渐歇即止。
羊肾（一具） 远志 人参 泽泻 桂心 当归 茯苓 龙骨 干地黄 黄芩 甘草 川芎（各二两） 麦门冬（一升） 五味子（半升） 生姜（六两） 大枣（二十枚）
上十六味以水一斗五升，先煮羊肾，取一斗二升，次下诸药，取三升，分三服。
竹叶（切三升） 甘草（三两） 栝蒌根 生姜（各五两） 麦门冬 茯苓（各四两） 大枣（三十 ？
上九味 咀，先以水三斗，煮小麦，取一斗去滓澄清，取八升，去上沫，取七升煮药，取三升，为三服。
竹叶（切，二升） 地骨皮（切，一升） 生地黄（切，一升） 生麦冬（一升半） 栝蒌根 石膏 ？
上十一味 咀，以水一斗二升，煮取四升，分四服。
生地黄汁 生栝蒌根汁（各二升） 生羊脂（三升） 白蜜（四升） 黄连（一升为末）
上五味合煎，令可丸如梧子大，饮服五丸，日二。加至二十丸。若苦冷而渴，渴瘥，宜别服温药。
贝母（六分，一作知母） 茯苓 栝蒌根（各四分） 铅丹（一分） 鸡 中黄皮（十四枚）
上五味治下筛，饮服方寸匕，日三，瘥后常服佳。长服不绝，则去铅丹，以蜜丸之，用麦饮下。
用生栝蒌根三十斤切，以水一石，煮取一斗半，去滓，以牛脂五合，煎取水尽，以温酒治渴小便利，复非淋者方∶
用榆白皮二斤切，以水一斗，煮取五升，每服三合，日三。
小豆藿一把捣汁，顿服三升。
取蔷薇根，水煎服之，佳。（《肘后》以治睡中遗尿）。
三年重鹊巢烧末，以饮服之。（《肘后》以治睡中遗尿）。
桃胶如弹丸大，含之咽津。
蜡如鸡子大，以醋一升，煮二沸，适寒温顿服之。
论曰∶凡人生放恣者众，盛壮之时，不自慎惜，快情纵欲，极意房中，渐至年长，肾气虚竭，百病滋生。又年少惧不能房，多服石散，真气既尽。石气孤立，惟有虚耗，唇口干焦，精液自泄，或小便赤黄，大便干实，或渴而且利，日夜一石，或渴而不利，或不渴而利，所食之物，悉化小便，皆由房室不节所致也，凡平人夏月喜渴者，由心旺也。心旺便汗，则肾中虚燥，故渴而小便少也。冬月不汗，故小便多而数也，此为平人之证也。名为消但小便利而不饮水者，肾实也。经云，肾实则消，消者不渴而利是也。所以服石之人小便利者，石性归肾，得石则实，实则能消水浆故利，利多则不能润养五脏，脏衰则生诸病。张仲景云∶热结下焦则为溺血，亦令人淋闭不通。内有热者则喜渴，除热则止渴。兼虚者，须热补虚则瘥矣。
用牡蛎五两，以患人尿三升，煮取二升，分再服，神验。
麦冬 干地黄（各八两） 干姜（四两） 续断 蒺藜子 桂心（各三两） 甘草（一两）上七味 咀，以水一斗，煮取二升五合，分三服。（《古今录验》亦治消肾，脚瘦细，
菟丝子 蒲黄 黄连（各三两） 肉苁蓉（二两） 硝石（一两）
上五味治下筛，并鸡 中黄皮三两为散，饮服方寸匕。如人行十里久更服，日三。（《冀方》有五味子三两，空腹服）。
鹿茸（二寸） 桂心（一尺） 附子（大者三枚） 泽泻（三两） 踯躅 韭子（各一升）
上六味治下筛，以浆水服五分匕，日三，加至一钱匕。
黄 桂心 芍药 当归 甘草 生姜（各二两） 黄芩 干地黄 麦冬（各一两） 大枣 ？
上十味 咀，以水一斗，煮取三升，分三服，日三。
棘刺 石龙芮 巴戟天（各二两） 浓朴 麦门冬 菟丝子 萆 （《外台》作草鞋） 柏子仁 葳蕤 小草 干地黄 细辛 杜仲 牛膝 苁蓉 石斛 桂心 防葵（各一两） 乌头（半两）
上十九味为末，蜜和更捣五六千杵，丸如梧子大，饮下十丸，日三。加至三十丸以知为度。
用羊肺一具作羹，纳少羊肉和盐、豉，如食法，任性食，不过三具。
茯苓（八两） 泽泻（四两） 白术 桂心 生姜（各三两） 甘草（一两）
上六味 咀，以水一斗，煮小麦三升，取汁三升，去滓下药，煮取二升半，每服八合，日二。
取屋上瓦三十年者，碎如雀脑三升，东流水二石，煮取二斗纳药如下方。
白术 干地黄 生姜 人参 橘皮 甘草 黄 远志 桂心 当归 芍药（各二两）大枣（三十枚）
上十二味 咀，纳瓦汁中，煮取三升，分四服。或单饮瓦汁亦佳。
葛根（一斤） 人参 甘草（各一两） 竹叶（一把）
上四味 咀，以水一斗五升，煮取五升，渴即饮之，日三夜二。
茯苓 菟丝子 当归 山茱萸 牛膝 五味子 附子 巴戟天 石膏 麦冬（各三两）
石苇 人参 苁蓉（《外台》作远志） 桂心（各四两） 大豆卷（一升） 天冬（五两）
上十六味为末，次取生地黄、栝蒌根各十斤捣，绞取汁于微火上煎减半，便作数分，纳药，并下白蜜三斤，牛髓一斤，微火煎令如糜食，如鸡子黄大，日三。亦可饮服之。
茯神 苁蓉 葳蕤（各四两） 生石斛 黄连（各八两） 栝蒌根 丹参（各五两） 甘草 五味子 知母 当归 人参（各三两） 麦 （三升，《外台》作小麦）
上十三味为末，以绢袋盛三方寸匕，水三升，煮取一升，日二服，一作一服。
枸杞根白皮（切，五升） 麦门冬（三升） 小麦（二升）
上三味以水二斗，煮麦熟，药成去滓，每服一升，日再。
春三月 黄芩（四两） 大黄（三两） 黄连（四两）
夏三月 黄芩（六两） 大黄（一两） 黄连（七两）
秋三月 黄芩（六两） 大黄（二两） 黄连（三两）
冬三月 黄芩（三两） 大黄（五两） 黄连（二两）
上三味随时加减和捣，以蜜为丸如大豆，饮服五丸，日三。不知稍加至七丸，取下而已，一月病愈。久服走逐奔马，常试有验。（一本云∶夏三月不服）。
茅根二升（切），三捣取汁令尽，渴即饮之。
治岭南山瘴风热毒瓦斯，入肾中变寒热，脚弱虚满而渴方∶
黄连（不限多少） 生栝蒌根（捣汁） 生地黄（汁） 羊乳（汁）
上四味，以三汁和黄连末为丸，空腹饮服三十丸，如梧子大，渐加至四十丸，日三。重病五日瘥。轻者三日瘥。无羊乳，牛乳、人乳亦得。若药苦难服，即煮小麦粥饮服之，主虚热。（张文仲云∶名黄连丸，一名羊乳丸）。
治虚热，小便利而多服石散，人虚热，当风取冷患香港脚，喜发动兼渴消肾，
阿胶（二挺） 麻子（一升） 附子（一枚） 干姜（二两） 远志（四两）
上五味为末，以水七升，煮取二升半，去滓，纳胶令烊，分三服。说云∶小便利多白，日夜数十行至一石，频服五日良。
论曰∶凡消渴病经百日以上，不得灸刺，灸刺则于疮上漏脓水不歇，遂至痈疽羸瘦而死。亦忌有所误伤，但作针许大疮，所饮之水，皆于疮中变成脓水而出。若水出不止必死，慎之慎之。初得患者，可如方灸刺之。
治消渴咽喉干，灸胃脘下输三穴各百壮，穴在背第八椎下横三寸。（一云灸胸堂五十壮。
又灸足太阳五十壮。）
治消渴，口干不可忍者，灸小肠俞百壮，横三间寸灸之。
消渴口干烦闷，灸足厥阴百壮。
又灸阳池五十壮。
消渴咳逆，灸手厥阴，随年壮。
消渴小便数，灸两手小指头及两足小趾头，并灸项椎。
又灸当脊梁中央解间一处，与腰目上两处，凡三处。
又灸背上脾俞下四寸，当挟脊梁两处。凡诸灸，皆当随年壮。又灸肾俞二处。
又灸腰目，在肾俞下三寸，亦挟脊骨两旁各一寸半。左右以指按取关元一处。又两旁各二寸二处。又阴市二处，在膝上，当伏兔上行三寸，临膝取之，或三二列灸，相去一寸，名曰肾系者，（黄帝经云∶伏兔下一寸）。曲泉、阴谷、阴陵泉复溜，此诸穴断小便最佳，不损阳气。又云∶止遗溺也。太溪、中封、然谷、太白、大都、趺阳、行间、大敦、隐白、涌泉，凡此诸穴各一百壮，腹背两脚凡四十七处。其肾俞、腰目、关元、水道，此可灸三十壮，五日一报，各得一百五十壮，佳。涌泉一处，可灸十壮，大敦、隐白、行间三处，可灸三壮，余悉七壮，皆五日一报，满三灸可止也，若发，灸诸阴而不愈，宜灸诸阳，诸阳在脚表。并灸肺俞募，按流注孔穴，壮数如灸阴家法。
小便数而少且难，用力辄失精者，令其人舒两手合掌，并两大命令齐急逼之，令两爪甲相近，以一炷灸两爪甲本肉际。肉际方后自然有角令炷当角中，小侵入爪上，此两指共享一炷也。亦灸脚大趾，与手同法，各三炷而已。经三日又灸之。
