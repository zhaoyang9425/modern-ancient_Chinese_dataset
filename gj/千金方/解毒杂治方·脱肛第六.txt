肛门主肺，肺热应肛门，热则闭塞，大便不通，肿缩生疮兑通方∶
白蜜三升，煎令燥，冷水中调可得为丸，长六七寸，纳肛门中，倒向上，头向下，少时取烊，斯须即通洞泄。
猪肝（一斤，熬令燥） 黄连 阿胶 芎 （各二两） 艾叶（一两） 乌梅肉（五两）
上六味，治下筛，温清酒一升，服方寸匕，半日再服。若不能酒，与清白米饮亦得。
磁石（四两） 桂心（一尺） 皮（一枚）
上三味，治下筛，饮服方寸匕，日一服即缩，慎举动及急带衣，断房室周年乃佳。（《肘后方》云∶治女人阴脱出外，用鳖头一枚，为四味）。
故屋东壁土（一升，研） 皂荚（三挺，各长一尺二寸）
上二味，先捣土为散，挹粉肛头出处，次取皂荚炙暖更递熨，取入则止。
鳖头 故败麻履底（各一枚）
上二味，烧鳖头捣为散，敷肛门滞出头，次将履底按入，即不出矣。
女萎一升，以器中烧，坐上熏之即入。
治脱肛方 蒲黄二两，以猪脂和敷肛上，纳之二三度愈。
生栝蒌根为粉，以猪脂为膏温涂，随手抑按，自得缩入。
枳实一枚石上磨令滑泽，钻安柄，蜜涂，炙令暖熨之，冷更易，取缩入止。
铁精粉纳上，按令入即愈。
治脱肛历年不愈方∶生铁三斤，水一斗，煮取五升去铁，以汁洗，日再。
鳖头一枚烧令烟绝，治作屑，以敷肛门上进，以手按之。
炙故麻履底按令入，频按令入，永瘥。
病寒冷脱肛出，灸脐中，随年壮。脱肛历年不愈，灸横骨百壮。又灸，龟尾七壮。（龟尾 ？
