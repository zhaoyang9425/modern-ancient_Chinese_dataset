论曰∶有天生胡臭，有为人所染臭者。天生臭者难治，为人所染者易治。然须三年醋，敷矾石散勿止，并服五香丸，乃可得瘥。勿谓一度敷药即瘥，只一敷时暂得一瘥耳。（五香丸见前第六卷中。）凡胡臭人通忌食芸苔、五辛、治之终身不瘥。
锻石（一升） 枫香（一作沉香） 丁香 熏陆香 青木香（各二两） 矾石（四两） 橘皮 阳起石（各三两）
上八味，治下筛，以绵作篆子粗如指，长四寸，展取药篆上，以绢囊盛着腋下，先以布揩令痛，然后夹之。
以三年苦酢和锻石敷之。
辛夷 芎 细辛 杜蘅 本（各二分）
上五味， 咀，以醇苦酒渍一宿，煎取汁敷之，欲敷取临卧时，以瘥为度。
青木香 附子 锻石（各一两） 矾石（半两）
上四味，为散，着粉中，常粉之。
赤铜屑以酢和银器中，炒极热布裹熨腋下，冷复易。
槲叶切三升，以水五升，煮取一升，洗腋下，即以白苦瓠烧令烟出熏之，数数作用。
辛夷 细辛 芎 青木香（各四分）
上四味，治下筛，熏竟粉之。
马齿菜一束捣碎，以蜜和作团，以绢袋盛之，以泥纸裹浓半寸曝干，以火烧熟，破取，更以少许蜜和使热，勿令冷，先以生布揩之，夹药腋下，痛久忍之不能，然后以手勒两又方 牛脂 胡粉（等分）
上二味，煎令可丸，涂腋下一宿即愈，不过三剂。
伏龙肝作泥敷之。
干枸杞根 干蔷薇根 甘草（各半两） 商陆根 胡粉 滑石（各一两）
上件药，治下筛，以苦酒少少和涂，当微汗出，易衣复更涂上，不过三着便愈，或一年复发，发复涂之。
水银 胡粉（《外台》作粉霜）
上二味，以面脂研和涂之，良验。
锻石（三升） 银屑（一升，一作铜屑）
上二味，合和，绢囊盛，汗出粉之佳。
黄矾石烧令汁尽，治为末，以绢袋盛粉之即瘥。
正旦以尿洗腋下，神妙。
