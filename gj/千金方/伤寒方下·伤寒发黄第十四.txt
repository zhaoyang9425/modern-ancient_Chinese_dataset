方三十四首 针灸图论曰∶黄有五种，有黄汗、黄胆、谷疸、酒疸、女劳疸。黄汗者，身体四肢微肿、胸满、不渴、汗出如黄柏汁，良由大汗出卒入水中所致。黄胆者，一身面目悉黄，如橘由暴得热以冷水洗之，热因留胃中，食生黄瓜熏上所致，若成黑疸者多死。谷疸者，食毕头眩，心忪怫发赤斑黄黑，由大醉当风八水所致。女劳疸者，身目皆黄，发热恶寒，小腹满急，小便难，由大劳大热而交接，竟入水所致，但根据后方治之。
黄汗之为病，身体浮肿发热，汗出不渴，状如风水，汗沾衣色正黄如柏汁，其脉自沉，从何得之？此病以汗出入水中浴，水从汗孔入得之。
黄 （五两） 芍药（三两） 桂心（三两）
上三味 咀，以苦酒一升、水七升合煎取三升，饮一升，当心烦也，至六七日稍稍自除。
心烦者苦酒阻故也。
桂枝 芍药 生姜（各三两） 甘草（二两） 黄 （五两） 大枣（十二枚）
上六味 咀，以水八升微火煎取三升，去滓，温服一升，覆取微汗。须臾不汗者，饮稀热粥以助汤，若不汗更服汤。
治伤寒热出表发黄胆方，麻黄三两，以醇酒五升煮取一升半，尽服之，温覆汗出愈。冬月寒时用清酒，春月宜用水。
瓜蒂 秫米 赤小豆（各二七枚）
上三味治，下筛，病重者取如大豆二枚，纳注鼻孔中痛缩鼻，须臾当出黄汁或从口中出汁升余则愈。病轻者如一豆，不瘥，间日复用。又下里间，以筒使人极吹鼻中，无不死，大慎之。（《删繁》疗天行毒热通贯脏腑沉伏骨髓之间，或为黄胆、黑疸、赤疸、白疸、谷疸、马黄等病，喘息须臾不绝。）
治同前。
大黄 葶苈子（各二两）
上二味为末，蜜和丸，如梧子大，未食每服十丸，日三，病瘥止。
大黄（二两） 黄连（三两） 黄柏 黄芩（各一两） 曲衣（五合）
上五味为末，蜜丸，如梧子大，先食服三丸，日三，不知加至五丸。
茵陈 黄连（各三两） 黄芩（二两） 大黄 甘草 人参（各一两） 栀子（二七枚）
上七味 咀，以水一斗煮取三升，分三服，日三。亦治酒疸、酒癖。
治同前。
大黄 黄连 黄芩（各四两）
上三味治，下筛，先食服方寸匕，日三。亦可为丸。
苓 茯苓 泽泻 白术 桂心（各三十铢）
上五味，捣筛为散，渴时水服方寸匕，极饮水即利小便，及汗出愈（此方与第九卷方相同
秦椒（六铢） 瓜蒂（半两）
上二味治下筛，水服方寸匕，日三。
半夏 生姜（各半斤）
上二味 咀，以水七升煮取一升五合，分再服。有人常积气结而死，其心上暖，以此汤少许汁入口遂活。
取生小麦苗捣绞取汁，饮六七合，昼夜三四饮，三四日便愈。无小麦， 麦亦得用之。
土瓜根捣汁一小升，顿服，日一，平旦服至食时，病从小便出，先须量病患气力，不得多服，力衰则起不得。
治发黄身面目悉黄如金色，小便如浓煮柏汁，众医不能疗者方∶
茵陈 栀子（各二两） 黄芩 大黄 柴胡 升麻（各三两） 龙胆（二两）
上七味 咀，以水八升煮取二升七合，分三服。若身体羸去大黄加栀子仁五六两，生地黄一升。（《延年秘录》无茵陈，有栀子四两、栝蒌三两、芒硝二两，《近效方》加枳实二两。）
夫黄发已久变作桃皮色，心下有坚，呕逆不下饮食，小便极赤少，四肢逆冷，脉深沉极微细迟者，不宜服此方，得下必变 也。宜与大茵陈汤除大黄，加生地黄五两，服尽汤，消息看脉小浮出形小见，不甚沉微，便可治也。脉浮见者，黄当明，不复作桃皮色，心下自宽也。
茵陈 黄柏（各一两半） 大黄 白术（各三两） 黄芩 甘草 茯苓 栝蒌根 前胡 枳实（各一两） 栀子（二十枚）
上十一味 咀，以水九升煮取三升，分三服，得快下，消息三四日，更治之。
苦参 黄连 瓜蒂 黄柏 大黄（各一两） 葶苈（二两）
上六味治，下筛，饮服方寸匕，当大吐，吐者日一服，不吐日再，亦得下服，五日知可消息，不觉退更服之，小折便消息之。
茵陈 黄柏 栀子 大黄（各三两） 黄连（二两）
上五味 咀，以水九升煮取三升，分三服，先服汤后服丸。
大黄（五两） 茵陈 栀子（各三两） 黄芩 黄柏（各二两）
上六味为末，蜜丸如梧子大，饮服二十丸，令微利。
麻黄 连翘 甘草（各二两） 生姜（三两） 大枣（十二枚） 杏仁（三十枚） 赤小豆（一升）生梓白皮（二升，切）
上八味 咀，以劳水一斗，先煮麻黄去沫，次纳诸药，煎取三升，分三服。
茵陈（六两） 大黄（三两） 栀子（十四枚）
上三味 咀，以水一斗二升，先煮茵陈取五升，去滓，次纳栀子、大黄煎取三升，分服一升，日三，小盒饭利如皂荚沫状，色正赤，当腹减，黄悉随小便去也。（范汪用疗谷疸，《短剧方》用石膏一斤）
大黄（三两） 黄柏 芒硝（各四两） 栀子（十五枚）
上四味 咀，以水六升煮取二升，去滓，纳芒硝缓煎取一升，先食顿服之。
茵陈 栀子 芒硝 杏仁（各三两） 巴豆（半两） 恒山 鳖甲（各二两） 豉（五合） 大黄（五两）
上九味为末，以饧和丸，如梧子大，饮服三丸，以吐利为佳。不知加一丸。初觉体气有异，急服之即瘥，神效。
芒硝（一两） 大黄（一两半末） 生地黄汁（八合）
上三味合和，一服五合，日二，以利为度，不须二服。
三月艾（一束捣，取汁铜器中煎如漆，密封之） 苦参 大黄 黄连 凝水石 栝蒌根 葶苈（各六铢）
上七味以六味为末，艾煎和丸，如梧子大。先食服五丸，日二，可加至二十丸。有热加苦参，渴加栝蒌，小便涩加葶苈，小便多加凝水石，小便白加黄连，大便难加大黄。寸口脉浮而缓，浮则为风，缓则为痹。痹非中风，四肢苦烦，脾色必黄，瘀热以行。趺阳脉紧而数，数则为热，热则消谷，紧则为寒，食则满也。尺脉浮为伤肾，趺阳脉紧为伤脾。风寒相搏，食谷即眩。谷气不消，胃中苦浊，浊气下流，小便不通，阴被其塞，热流膀胱，身故尽黄，名曰谷疸。
苦参（三两） 龙胆（一两）
上二味为末，牛胆和为丸，如梧子大，先食以麦粥饮服五丸，日三，不知稍加之，（《删繁方》加栀子仁三七枚，以猪胆和为丸。）
夫人病酒疸者，或无热，靖言了了，腹满欲吐呕者，宜吐之方，前苦参散七味者是酒疸，必小便不利，其候当心中热，足下热，是其证也。
夫酒疸下之久久为黑疸，目青面黑，心中如啖蒜薤状，大便正黑，皮肤爪之不仁，其脉浮弱，虽黑微黄故知之。
枳实（五枚） 大黄（三两） 豆豉（半升） 栀子（七枚）
上四味 咀，以水六升煮取二升，分三服，心中热疼懊恼皆主之。
凝水石 白石脂 栝蒌根 桂心（各三十铢） 菟丝子 知母（各十八铢）
上六味治，下筛，麦粥饮服五分匕，日三服，五日知，十日瘥。
茯苓 茵陈 干姜（各一两） 白术（熬） 枳实（各三十铢） 半夏 杏仁（各十八铢） 甘
上十味为末，蜜和丸，如梧子大，空腹服三丸，日三，稍稍加，以小便利为度。（《翼方》加黄连一两，大黄十八铢，名茵陈丸，治黑疸，身体暗黑小便涩。）
半夏（一升） 生姜 黄芩 当归 茵陈（各一两） 前胡 枳实 甘草 大戟（二两）
茯苓 白术（各三两）
上十一味 咀，以水一斗煮取三升，分作三服。
牛胆（一枚） 芫花（一升） 荛花（半升） 瓜蒂（三两） 大黄（八两）
上五味四味 咀，以清酒一斗渍一宿，煮减半，去滓，纳牛胆微火煎，令可丸，如豆大，服一丸，日移六七尺。不知复服一丸至八丸，膈上吐，膈下下，或不吐而自愈。
茵陈 天门冬 栀子（各四两） 大黄 桂心（各三两） 通草 石膏（各二两） 半夏（半升）
上八味蒸，大黄、通草、天冬、栀子、半夏曝令干，合捣筛，蜜丸如大豆，服三丸，日三．忌生鱼，以豆羹服，不得用酒。（一方去石膏，纳滑石二两，）不知加至十丸。
硝石 矾石（各半两）
上二味治，下筛，大麦粥汁服方寸匕，日三，重衣覆取汗，病随大小便出，小便正黄，大便正黑。
湿疸之为病，始得之一身尽疼，发热面色黑黄，七八日后壮热，热在里有血，当下去之如豚肝状，其小腹满者，矾石滑石散急下之，亦治一身尽黄目黄，腹满小便不利方∶
矾石 滑石（各五两）
上二味治，下筛，以大麦粥汁服方寸匕，先食服之日三，便利如血者已当汗出瘥。
滑石 石膏（等分）
上二味治，下筛，大麦粥汁服方寸匕，日三，小便极利则瘥。
（寅门 上龈里 上 挟人中 挟承浆 舌下 唇里 颞 巨阙 上脘 阴缝）寅病。
上龈里穴 正当人中及唇，针三 ，治马黄黄胆等病。
上 穴 入口里边在上缝赤白脉是，针三 ，治马黄黄胆四时等病。
舌下穴 挟舌两边，针治黄胆等病。
唇里穴 正当承浆里边逼齿龈，针三 ，治马黄黄胆寒暑温疫等病。
颞 穴 在眉眼尾中间，上下有来去络脉是。针灸之，治四时寒暑所苦疸气温病等。
挟人中穴 火针治马黄黄胆疫通身并黄语音已不转者。
挟承浆穴 去承浆两边各一寸，治马黄急疫等病。
巨阙穴 在心下一寸，灸七壮，治马黄黄胆急疫等病。
上脘穴 在心下二寸，灸七壮，治马黄黄胆等病。
男阴缝穴 拨阴反向上灸，治马黄黄胆等病。若女人玉门头门头是穴，男女针灸无灸无在。
（风府 热府肺俞 心俞 肝俞 脾俞 肾俞 脚后跟）
风府穴 在项后入发际一寸，去上骨一寸针之，治头中百病马黄黄胆等病。
热府穴 在第一节下两旁相去各一寸五分，针灸无在，治马黄黄胆等病。
肺俞穴 从大椎数第三椎两旁相去各一寸五分，灸主黄胆，通治百毒病。
心俞穴 从肺俞数第二椎两旁相去各一寸五分。
肝俞穴 从心俞数第四椎两旁相去各一寸五分。
脾俞穴 从肝俞数第二椎两旁相去各一寸五分。
肾俞穴 从脾俞数第三椎两旁相去各一寸五分。
脚后跟穴 在白肉后际针灸随便，治马黄黄胆寒暑诸毒等病。
（耳中 颊里 手太阳 臂石子头 钱孔 太冲）
耳中穴 在耳门孔上横梁是，针灸治马黄黄胆寒暑疫毒等病。
颊里穴 从口吻边入往对颊里去口一寸针，主治马黄黄胆寒暑温疫等病，颊两边同法手太阳穴 手小指端，灸，随年壮，治黄胆。
臂石子头穴 还取病患手自捉臂，从腕中太泽（泽当作渊）纹向上一夫接白肉际，灸七壮，治马黄黄胆等病。
钱孔穴 度乳至脐中屈肋头骨是，灸百壮，治黄胆。
太冲穴 针灸随便，治马黄黄胆温疫毒等病。
