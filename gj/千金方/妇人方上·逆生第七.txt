）
论曰∶凡产难，或儿横生、侧生，或手足先出，可以针锥刺儿手足，入一二分许，儿得痛惊转即缩，自当回顺也。
以盐涂儿足底，又可急爪抓之，并以盐摩产妇腹上即愈。
又方 以盐和粉涂儿足下即顺。（《子母秘录》云∶以盐和胡粉。）
又方 取梁上尘如弹丸许二枚，治末三指撮，温酒服之。
烧蛇蜕皮为末，服一刀圭，（亦云三指撮），面向东，酒服即顺。
取蝉壳二枚，治为末，三指撮许，温酒服之。（崔氏《外台》、《子母秘录》作弹丸二枚为末，酒服。）
取夫阴毛二七茎，烧，以猪膏和丸如大豆，吞之，儿手即持丸出，神验。
取蛇蜕皮烧灰，猪膏和丸，向东服。
以手中指取釜底墨交画儿足下即顺生。
取父名书儿足下即顺生。
取梁上尘灶突墨，酒服之。
又方 取车 中脂，书儿足下及掌中。
菟丝子末，酒若米汁服方寸匕，即生。车前子亦好，服如上法。
以若酒服灶突墨尘。
治产时子但趋谷道方 熬盐熨之自止。
