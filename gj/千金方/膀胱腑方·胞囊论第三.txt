论曰∶胞囊者，肾膀胱候也，贮津液并尿。若脏中热病者，胞涩小便不通，尿黄赤。若腑中寒病者，胞滑小便数而多白。若至夜则尿偏甚者，夜则内阴气生，故热则泻之，寒则补之，不寒不热根据经调之，则病不生矣。
凡尿不在胞中，为胞屈僻，津液不通，以葱叶除尖头，纳阴茎孔中深三寸，微用口吹之，胞胀，津液大通即愈。
榆白皮 赤蜜 葵子（各一升） 滑石 通草（各三两） 车前子（五两）
上六味 咀，以水三斗，煮取七升，去滓，下蜜更煎，取三升，分三服。妇人难产亦同此方。
滑石（八两） 子芩（三两） 车前子 冬葵子（各一升） 榆白皮（四两）
上五味 咀，以水七升，煮取三升，分三服。
榆白皮切二升，水二斗，煮取五升，分五服。
捣干羊骨为末，服方寸匕，日二。
凡饱食后或忍小便，或走马、或忍小便大走及入房，皆致胞转脐下，急满不通治之方∶
用乱发急缠如两拳大，烧为末，醋四合，和二方寸匕服之讫，即炒熟黑豆叶蹲坐上。
石苇（一两） 葵子 通草 甘草（各二两） 鬼箭羽（三两） 滑石（四两） 榆白皮（一升）
上七味 咀，以水一斗，煮取三升，分三服。
治胞转不得小便八九日者方∶
葵子（一升） 滑石 寒水石（各一斤）
上三味 咀，以水一斗，煮取五升，分三服。
葱白（四七茎） 阿胶（一两） 琥珀（二两） 车前子（一升）
上四味 咀，以水一斗，煮取三升，分三服。
阿胶三两，水二升，煮取七合。顿服之。
豉五合，以水三升，煮数沸，顿服之。
以麻子煮汁，顿服之。
连枷关烧灰，水调服之。
笔头烧灰，水服之。
烧死蜣螂二枚为末，水服之。
纳白鱼子茎孔中。
酒和猪脂、鸡子大，顿服之。
灸脾俞百壮。又灸三焦俞百壮。又灸肾俞百壮。又灸章门百壮，在季肋端。
灸玉泉七壮，穴在关元下一寸，大人从心下度，取八寸是玉泉穴，小儿斟酌取之。又灸第十五椎五十壮。又灸脐下一寸。又灸脐下四寸，各随年壮。
