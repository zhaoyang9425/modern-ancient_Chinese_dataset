论曰∶凡肾劳病者，补肝气以益之，肝旺则感于肾矣。人逆冬气，则足少阴不藏。肾气沉浊，顺之则生，逆之则死；顺之则治，逆之则乱；反顺为逆，是为关格，病则生矣。
治肾劳实热，小腹胀满，小便黄赤，未有余沥，数而少，茎中痛，阴囊生疮栀子仁 芍药 通草 石苇（各三两） 石膏（五两） 滑石（八两） 子芩（四两） 生地 榆白皮 淡竹叶（切各一升）
上十味 咀，以水一斗，煮取三升，去滓，分三服。
麻黄根 石硫黄（各三两） 米粉（五合）
上三味治下筛，安絮如常用粉法搭疮上，粉湿更搭之。
丹参 牛膝 葛根 杜仲 干地黄 甘草 猪苓（各二两半） 茯苓 远志 子芩（各一两十八铢） 五加皮 石膏（各三两） 羚羊角 生姜 橘皮（各一两） 淡竹茹（鸡子大）
上十六味治下筛为粗散，以水三升，煮两方寸匕，绵裹之时时动，取八合为一服，日二治虚劳，阴阳失度，伤筋损脉，嘘吸短气，漏溢泻下，小便赤黄，阴下湿痒，腰脊如折，颜色随落方（随一作堕）∶
萆 麦冬 生地 桂心 杜仲 枣肉（各一升上六味 咀，以酒一斗五升，渍三宿，出曝干复渍，候酒尽取干治下筛，食后酒服方寸匕，日二。
秦艽 牛膝 川芎 防风 桂心 独活 茯苓（各四两） 干姜（一作干地黄） 麦冬 地骨皮（各三两） 侧子 杜仲（各五两） 石斛（六两） 丹参（八两） 五加皮（十两） 薏苡仁（一两） 大麻子（二升）
上十七味 咀，以酒二斗渍七日，每服七合，日三服
