论曰∶凡肉极者，主脾也。脾应肉，肉与脾合，若脾病则肉变色。又曰∶至阴遇病为肌痹，肌痹不已，复感于邪，内舍于脾，体痒淫淫如鼠走，其人身上津液脱，腠理开，汗大泄，鼻端色黄是其相也。
凡风气藏于皮肤，肉色则败。以季夏戊己日伤于风为脾风。脾风之状，多汗阴动伤寒，寒则虚，虚则体重怠堕，四肢不欲举，不嗜饮食，食则咳，咳则右胁下痛隐隐引肩背不可以动转，名曰厉风，里虚外实，若阳动伤热，热则实，实则人身上如鼠走，唇口坏，皮肤色变，身体津液脱，腠理开，汗大泄，名曰恶风，而须决其纲纪，知其终始，阴阳动静，肉之虚实，实则泻之，虚则补之，能治其病者，风始入肉皮毛肌肤筋脉之间，即须决之。若入六腑五脏则半死矣。
扁鹊曰∶肉绝不治五日死，何以知之？皮肤不通外不得泄。凡肉应足太阴，太阴气绝则唇反气尽则肉先死，甲笃乙死木胜土，使良医妙药终不治也。
麻黄 防己（一作防风） 枳实 细辛 白术（各三两） 生姜 附子（各四两） 甘草 桂心（各二两） 石膏（八两）
上十味 咀，以水九升煮麻黄，去沫，下诸药，煎取三升，分三服。
麻黄 生姜（各三两） 当归 石膏（各二两） 芎 桂心 甘草 黄芩 防风 芍药（各一两） 杏仁（四十枚）
上十一味 咀，以水九升先煮麻黄去沫，下诸药煮取三升，去滓，分四服，日再。
治肉极热则身体津液脱，腠理开，汗大泄，厉风气下焦脚弱。（有方见七卷风
石南（三十铢） 薯蓣 芍药（一作甘草） 天雄 桃花（一作桃仁） 甘菊花（各一两） 黄真珠（各十八铢） 山茱萸（一两十八铢） 石膏（二两） 升麻 葳蕤（各一两半）
上十二味治，下筛，酒下方寸匕，日再食后服。
治肉极虚寒为脾风阴动伤寒，体重怠堕，四肢不举，关节疼痛，不嗜饮食虚黄 桂心 巴戟天 石斛 柏子仁 泽泻 茯苓 干姜 蜀椒（各三两） 防风 独活 人参（各二两） 天雄 芍药 附子 乌头 茵芋 半夏 细辛 栝蒌根 白术 黄芩山茱萸（各一两）
上二十三味 咀，绢袋贮，以清酒三斗渍之，秋冬七日，春夏三日，初服三合，渐渐加，微微醉为度，日再。
独活 茵芋 黄芩（各三两） 甘草 防风 芍药 芎 麻黄 葛根（各二两） 人参（一两） 乌头（三枚）
上十一味 咀，以水一斗，竹沥四升合煎取四升，分四服，日三夜一。
