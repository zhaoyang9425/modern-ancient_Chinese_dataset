蜀升麻 射干（各三两） 柏叶（切一升） 大青（二两） 苦竹叶（切五合） 赤蜜（八合）生芦根 蔷薇根白皮（各五两） 生玄参汁（三合） 地黄汁（五合）
上十味 咀，以水四升，煮取一升，去滓，下玄参汁，令两沸，次下地黄汁，两沸，次下蜜，煎取一升七合，绵惹取汁，安舌上含，细细咽之。
柴胡 升麻 芍药 栀子仁 通草（各二两） 黄芩 大青 杏仁（各一两半） 生姜 石膏（各四两）
上十味 咀，以水一斗九升煮，取三升半，分四服，日三夜一，滓可重煎服之。
治舌卒肿，满口溢出，如吹猪胞，气息不得通，须臾不治杀人方急以指刮破舌两边，去汁即愈，亦可以铍刀，决两边破之，以疮膏敷之。
刺舌下两边大脉，血出，勿使刺着舌下中央脉，出血不止，杀人。不愈，血出数升，则烧铁篦，令赤，熨疮数过以绝血也。
半夏十二枚，洗熟，以醋一升，煮取八合，稍稍含嗽之。吐出，加生姜一两，佳治舌肿强满口方。
满口含糖醋少许时，热通即止。
釜下墨末，以醋浓敷舌上下，脱去更敷，须臾即消。若先决出血汁，竟敷之，弥佳。凡此患，人皆不识，或错治益困，杀人甚急。但看其舌下自有噤虫形状，或如蝼蛄，或如卧蚕子，细看之有头尾，其头少白，烧铁钉烙头上，使熟，即自消。
虫（三十枚） 盐（一升）
上二味，以水三升，煮三沸，含之，稍稍咽之，日三。
矾石 桂心上二味等分，末之，安舌下，立瘥。
戎盐 黄芩（一作葵子） 黄柏 大黄（各五两） 人参 桂心 甘草（各二两）
上七味末之，蜜和，以饮服十丸如梧子，日三，亦烧铁烙之。
烧铁篦熟烁孔中，良。
