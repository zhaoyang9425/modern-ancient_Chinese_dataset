大黄（十五铢） 白术 桂心（各十八铢） 桔梗 蜀椒（各十五铢） 乌头（六铢） 菝（十二铢）
上七味 咀绛袋盛，以十二月晦日日中悬沉井中令至泥。正月朔旦平晓出药，置酒中煎数沸，于东向户中饮之。屠苏之饮先从小起，多少自在，一人饮一家无疫，一家饮一里无疫，饮药酒得三朝，还滓置井中，能仍岁饮，可世无病。当家内外有井，皆悉着药辟温气也。
（一方有防风一两。
正月旦取东行桑根如指大长七寸，以丹涂之，悬门户上，又令人带之。
正旦吞麻子、赤小豆各二七粒，又以二七粒投井中。
常以七月七日合家吞赤小豆，向日吞二七枚。
七月七日男吞大豆七枚，女吞小豆二七枚。
神仙教人立春后有庚子日，温芜菁菹汁，合家大小并服，不限多少。
雄黄（三两） 雌黄（二两） 矾石（一两半） 鬼箭羽（一两半，即卫茅） 羊角（烧，二两）
上五味治下筛，三角绛袋盛。一两带心前，并挂门户上。若逢大疫之年，以月旦青布裹一刀圭，中庭烧之。温病患亦烧熏之。
雄黄（五两） 朱砂 菖蒲 鬼臼（各二两）
上四味治下筛，以涂五心、额上、鼻人中及耳门。
辟温气。
雄黄 丹砂 雌黄（各一斤） 羚羊角（ 羊角亦得） 芜荑 虎骨 鬼臼 鬼箭羽 野丈人（即白头翁） 石长生 猪屎 马悬蹄（各三两） 青羊脂 菖蒲 白术（各八两） 蜜蜡（八斤）
上十六味末之，以蜜蜡和为丸如弹许大，朝暮及夜中，户前微火烧之。
虎头（五两） 朱砂 雄黄 雌黄（各一两半） 鬼臼 皂荚 芜荑（各一两）
上七味末之，以蜜蜡和为丸如弹子大，绛袋盛系臂，男左女右，悬屋四角，晦望夜半，中庭烧一丸。
雄黄 雌黄（各二两） 龙骨 龟甲 鲮鲤甲 皮（各三两） 羊角 虎骨（各七两）樗鸡（十五枚） 空青（一两） 芎 真珠（各五两） 东门上鸡头（一两）
上十三味末之，烊蜡二十两，并手丸如梧子，正旦门户前烧一丸，带一丸，男左女右，辟百恶。独宿吊丧问病各吞一丸小豆大，天阴大雾日烧一丸于户牖前佳。
汉建宁二年，太岁在酉，疫气流行，死者极众。有书生丁季回从蜀青城山来，东过南阳，从西市门入，见患疫疠者颇多，遂于囊中出药，人各惠之一丸。灵药沾唇，疾无不瘥。
市中疫鬼数百千余见书生施药，悉皆惊怖而走。乃有鬼王见书生，谓有道法兼自施药，感众鬼等奔走若是。遂诣书生欲求受其道法。书生曰，吾无道法，乃囊中之药呈于鬼王，鬼王睹药，惊惶叩头乞命而走。此方药带之入山能辟虎野狼虫蛇，入水能除水怪蛟蜃。
雄黄 雌黄 曾青 鬼臼 真珠 丹砂 虎头骨 桔梗 白术 女青 川芎 白芷 鬼 督邮 芜荑 鬼箭羽 藜芦 菖蒲 皂荚（各一两）
上十八味末之，蜜丸如弹子大，绢袋盛，男左女右带之。卒中恶病及时疫，吞如梧子一丸，烧弹大一丸户内。
藜芦 踯躅花（各一两） 丹皮 皂荚（各一两六铢） 附子 桂心 真珠（各一两） 细辛上九味末之，纳真珠合治之。分一方寸匕置绛囊中带之，男左女右，着臂自随。觉有病之时，便以粟米大纳着鼻中。又酒服一钱匕，覆取汗，日三服，当取一过汗耳。
凡时行疫疠，常以月望日，细锉东引桃枝，煮汤浴之。
川芎 白芷 本（各等分）
上三味治下筛，纳米粉中以粉身。
断温疫转相染着，乃至灭门延及外人，无敢视者方∶
赤小豆 鬼箭羽 鬼臼 雄黄（各二两）
上四味末之，以蜜和，服如小豆一丸，可与病患同床无妨。
取南向社中柏东南枝曝令干，捣末，酒服方寸匕，神良。
以桃树中蠹屎末之，水服方寸匕。
术豉等分，酒渍服之妙。
赤豆一升，新布袋盛，纳井中三日出，举家服二七枚。
松叶末之，酒服方寸匕，日三服。
新布袋盛大豆一升，纳井中一宿出，服七枚。
又方 白蜜和上色朱砂粉一两，以太岁日平旦，大小勿食，向东方立，吞服三七丸如麻子大，勿令齿近之，并吞赤小豆七枚，投井泉中。
治瘴气方∶蒜（五十子并皮碎之） 豉心（一升）
上二味以三岁男儿尿二升煮五六沸，去滓服之。（蒜疑葱之误。）
青竹茹二升，以水四升煮取三升，分作三服。
新猪屎二升半，纳好酒一升搅令散，以生布绞取汁，更以绵滤顿服之取尽。即地铺暖卧覆盖，铺前着火，当汗出。若得汗，当细细去上衣，勿使心寒，寒即不瘥，看汗自干乃起。
慎风冷。亦治疟及风劳蛊毒。
桂心（一两） 白术 芒硝 大青 栀子（各三两） 柴胡（五两） 石膏 生姜（各八两）生地黄 香豉（各一升）
上十味 咀，以水九升煮取三升，分三服。
元参（一两） 细辛（二两） 栀子 黄芩 升麻 芒硝（各三两） 石膏（三两） 竹叶（切，五升） 车前草（曝，切，二升）
上九味 咀，以水一斗半煮竹叶、车前，取七升去滓，下诸药煎至三升，纳芒硝，分三服。
大青 黄芩 栀子 知母 芒硝（各三两） 麻黄（四两） 元参（六两） 石膏 生葛根（各八两） 生地黄（切，一升）
上十味 咀，以水九升煮取三升，去滓，纳芒硝，分三服。
大青 羚羊角 升麻 射干 芒硝（各三两） 栀子（四两） 寒水石（五两） 元参（八两）
上八味 咀，以水七升煮取三升，分三服。
麻黄 栀子 紫菀 大青 元参 葛根（各三两） 桂心 甘草（各二两） 杏仁 前胡（（各四两） 石膏（八两）
上十一味 咀，以水九升煮取三升，分三服。
茵陈蒿 栀子 芒硝（各三两） 苦参 生葛（各四两） 生地黄 石膏（各八两） 葱白 豉（各一升）
上九味 咀，以水九升煮取二升半，下芒硝，分三服。
葳蕤 白薇 麻黄 独活 杏仁 川芎 甘草 青木香（各二两） 石膏（三两）
上九味 咀，以水八升煮取三升，去滓，分三服，取汗。若一寒一热，加朴硝一分及大黄三两下之。（《短剧方》云∶葳蕤汤治冬温及春月中风，伤寒则发热头脑痛，咽喉干，舌强胸内疼，心胸痞满，腰背强。）
