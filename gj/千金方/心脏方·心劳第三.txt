论曰∶心劳病者补脾气以益之，脾旺则感于心矣。人逆夏气则手太阳不长，而心气内洞，顺之则生，逆之则死。顺之则治，逆之则乱，反顺为逆，是谓关格，病则生矣。
大黄 泽泻 黄芩 芒硝 栀子仁（各三两） 桂心 通草 石膏（各二两） 甘草（一两）
上十味 咀，用水九升，先以水一升别浸大黄一宿，余八升煮诸药取二升五合，去滓，下大黄煮两沸去滓，下芒硝令烊，分三服。
