治妇人乳无汁方。
石钟乳 硝石（一用滑石） 白石脂（各六铢） 通草（十二铢） 桔梗（半两、切）
上五味 咀，以水五升煮三沸，三上三下，去滓，纳硝石，令烊，分服。
石钟乳 通草（各等分）
上二味为末，粥饮服方寸匕，日三。后可兼养两儿。（通草横心者是，勿取羊桃根色黄无益）
一方二味，酒五升，渍一宿，明旦煮沸，去滓，服一升，日三，夏冷服，冬温服。
石钟乳（四两） 甘草（二两，一方不用） 漏芦（三两） 通草 栝蒌根（各五两）
上五味 咀，以水一斗，煮取三升，分三服。（一云用栝蒌实一枚）
石钟乳 通草（各一两） 漏芦（半两） 桂心 甘草 栝蒌根（各六铢）
上六味治下筛，酒服方寸匕，日三，最验。
石钟乳 漏芦（各二两）
上二味，治下筛，饮服方寸匕，即下。
治同前。
漏芦 通草（各二两） 石钟乳（一两） 黍米（一升）
上四味 咀，米宿渍揩挞，取汁三升，煮药三沸，去滓。作饮饮之，日三。
治同前。
漏芦（半两） 石钟乳 栝蒌根（各一两） 蛴螬（三合）
上四味治下筛，先食糖水，服方寸匕，日三。
治同前。
石膏四两研细，以水二升，煮三沸，稍稍服，一日令尽。
治同前。
麦门冬 石钟乳 通草 理石上四味各等分，治下筛，先食，酒服方寸匕，日三。
麦门冬 通草 理石 石钟乳 土瓜根 大枣 蛴螬上七味等分，治下筛，食毕用酒服方寸匕，日三。
母猪蹄一具，粗切，以水二斗熟煮，得五六升汁饮之，不出更作。
猪蹄（二枚，熟炙，捶碎） 通草（八两，切细）
上二味以清酒一斗浸之，稍稍饮之，不出更作。（《外台》猪蹄不炙，以水一斗煮，取四升入酒，四升更煮，饮之。）
栝蒌根切一升，酒四升，煮三沸，去滓，分三服。
栝蒌根 漏芦（各三两） 石钟乳（四两） 白头翁（一两） 滑石 通草（各二两）
上六味，治下筛，以酒服方寸匕，日三。
取栝蒌子尚青色大者一枚熟捣，以白酒一斗，煮取四升，去滓，温服一升，日三。
黄色小者用二枚亦好。
土瓜根治下筛，服半钱匕，日三。乳如流水。
治同前。
鬼箭五两，以水六升，煮取四升，每服八合，日三。亦可烧作灰，水服方寸匕，日三。
治同前。
甘草（一两） 通草（三十铢） 石钟乳（三十铢） 云母（二两半） 屋上散草（二把，烧成灰）
上五味治下筛，食后温漏芦汤服方寸匕，日三，乳下止。
烧死鼠作屑，酒服方寸匕，日三，立下，勿令知。
烧鲤鱼头为末，酒服三指撮。
下乳汁方。
鲫鱼（一尾，长七寸） 猪肪（半斤，切） 漏芦 石钟乳（各八两）
上四味，切猪肪，鱼不须洗治，以清酒一斗二升合煮，鱼熟药成，绞去滓，适寒温，分五服。其间相去须臾，一饮令药力相及为佳，乳即下。
