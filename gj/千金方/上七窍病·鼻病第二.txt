通草 辛夷（各半两） 细辛 甘遂（一作甘草） 桂心 川芎 附子（各一两）
上七味末之，蜜丸，绵裹纳鼻中，密封塞，勿令气泄，丸如大麻子，稍加微觉小痛，捣姜为丸即愈，用白狗胆汁和之，更佳。
细辛 蜀椒 干姜 川芎 吴茱萸 附子（各十八铢） 桂心（一两） 皂荚屑（半两）
猪膏（一升）
上九味 咀，以绵裹，苦酒渍一宿，取猪膏煎，以附子色黄为度，去滓，绵裹纳鼻孔中，并摩鼻上。涕出不止，灸鼻两孔与柱齐七壮。
白芷 川芎 通草（各十八铢） 当归 细辛 莽草（《短剧》并《翼》作薰草） 辛夷（各三十铢）
上七味 咀，以苦酒渍一宿，以不中水猪肪一升煎，三上三下，以白芷色黄膏成，去滓，绵沾如枣核大，纳鼻中，日三（《短剧》加桂心十八铢）。
当归 薰草（《古今录验》用木香） 通草 细辛 蕤仁（各十八铢） 川芎 白芷（各半两） 羊髓（四两猪脂亦得）
上八味 咀，以微火合煎，三上三下，白芷色黄膏成，去滓，取如小豆大，纳鼻中，日二。先患热后鼻中生赤烂疮者，以黄芩、栀子代当归、细辛。
小蓟一把 咀，以水三升，煮取一升，分二服又方 瓜蒂末少许吹鼻中，亦可绵裹塞鼻中。
又方 槐叶（五升） 葱白（切一升） 豉（一合）
上三味，以水五升，煮取三升，分温三服。
取当道车辗过蒺藜一把，捣，以水三升煎取熟，先仰卧，使人满口含取一合汁，灌鼻中，使入不过，再度大嚏，必出一两个息肉，似赤蛹，（一方有黄连等分同煎。
通草 细辛 附子上三味各等分末之，以蜜和，绵裹少许，纳鼻中。
甘遂 通草 细辛 附子（等分上四味末之，以白雄犬胆和为丸，如枣核大，绵裹纳鼻中。辛热涕出，四五升瘥。亦治息肉。
炙皂荚末之如小豆，以竹管吹鼻中。
干姜末蜜和，塞鼻中，吹亦佳。
铁锁磨石，取末，以猪脂和，绵裹纳之，经日，肉出瘥。
以马新屎汁，仰头含满口，灌鼻中。
伏面临床前，以新汲冷水淋玉枕上，后以瓜蒂末，绵裹塞之。
瓜丁 细辛上二味各等分末之，以绵裹如豆大许，塞鼻中，须臾即通。
治鼻中息肉不通利。
通草（半两） 矾石（一两） 真珠（一两）
上三味末之，捻绵如枣核，取药如小豆，着绵头，纳鼻中，日三易之。一方有桂心、细辛各一两，同前捣末和，使之。
矾石（六铢） 藜芦（六铢） 瓜蒂（二七枚） 附子（十一铢）
上四味各捣筛，合和，以小竹管吹药如小豆许于鼻孔中，以绵絮塞鼻中，日再，以愈为度（《古今录验》葶苈半两）。
炙 皮末，绵裹塞之三日。
细筛釜底墨，水服之三五日。
烧矾石末，以面脂和，绵裹着鼻中，数日息肉随药消落。
末瓜丁如小豆许，吹入鼻中必消，如此三数度。
细辛 釜底墨上二味末之，水和，服方寸匕。
绵裹瓜蒂末塞鼻中。
羊肺（一具干之） 白术（四两） 苁蓉 通草 干姜 川芎（各二两）
上六味末之，食后以米饮服五分匕，加至方寸匕。
通草（十三铢） 真珠（六铢） 矾石 细辛（各一两）
上四味末之，捻绵如枣核，沾散如小豆，并绵纳鼻中，日再三。鼻中息肉，灸上星三百壮，穴在直鼻入发际一寸。
又灸挟上星两旁相去三寸，各一百壮。
烧祀灶饭末，以敷鼻中。
烧故马绊末，敷鼻中。
偷孝子帽以拭之。
乌牛耳垢敷之。
以牛鼻津敷之。
捣杏仁乳敷之，亦烧核，压取油，敷之。
烧牛、狗骨灰，以腊月猪脂和，敷之。
烧铜箸头，以醋淬之数过，取酢敷之，又以人屎灰涂之，瘥。
常以油涂鼻内外，酥亦得。
。
牛脂若羊脂如指头大，纳鼻中，以鼻吸取脂，须臾脂消，则物逐脂俱出也。
论曰∶鼻头微白者亡血，设令微赤非时者死，病患色白者皆亡血也。凡时行衄不宜断之，如一、二升以上，恐多者可断，即以龙骨末吹之。九窍出血者，皆用吹之。
生地黄（八两） 蒲黄（一升） 地骨皮（五两） 黄芩 芍药 生竹茹（各三两）
上六味 咀。以水八升，煮取二升七合，分温三服。
生竹皮（一升） 芍药（二两） 川芎 当归 桂心 甘草（各一两） 黄芩（二两）
上七味 咀。以水一斗煮竹皮，减三升下药，煎取二升，分三服。
伏龙肝（二枚如鸡子大） 生地黄（六两） 川芎（一两） 桂心（三两） 细辛（六铢） 白芷？
上十味 咀。以水三升，酒七升，煮取三升，分三服。
生地黄（八两） 黄芩（一两） 阿胶（二两） 柏叶（一把） 甘草（二两上五味 咀。以水七升，煮取三升，去滓，纳胶煎取二升半，分三服。
生地黄三斤（切） 阿胶二两 蒲黄六合上三味以水五升，煮取三升，分三服。
干地黄 栀子 甘草（等分）
上三味治下筛。酒服方寸匕，日三。如鼻疼者，加豉一合；鼻有风热者，以葱涕和服如梧子五丸。
地黄汁五合，煮取四合，空腹服之，忌酒炙肉，且服粳米饮。
饮小蓟汁。
以冷水净漱口，含水以芦管吹二孔中，即止。
取乱发五两，烧作灰，以管吹鼻中枣核大。不止，益吹之，以血断止。并水服方寸匕，日三，甚者夜二。已困不识人者，服亦佳。
取人屎尖烧灰，水服并吹少许鼻中，止。
五月五日取人屎，烧作灰，冷水服五分匕。
以胶贴鼻头上，至顶及发际三寸，止。
新马屎汁灌鼻中，及饮之。
以湿布敷胸上。
淳醋和土涂阴囊上，干，易之。
韭根葱根取汁，悬头着一枣大纳鼻中，少时更着，两三度瘥，葱白捣汁亦得。
捣楮叶汁，饮三升，大良。
张弓令弦向上，病儿仰卧枕，弦放，四体如常卧法，衄时痒痒，便灸足大趾节横理三毛中十壮，剧者百壮，衄不止，灸之，并治阴卵肿。
灸风府一穴四壮，不止，又灸。
灸涌泉二穴各百壮。
