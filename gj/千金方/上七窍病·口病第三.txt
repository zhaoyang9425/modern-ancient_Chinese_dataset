论曰∶凡患口疮及齿，禁油、面、酒、酱、酸、醋、咸、腻、干枣，瘥后仍慎之。若不久慎，寻手再发，发即难瘥。蔷薇根，角蒿，为口疮之神药，人不知之。
凡口中、面上息肉转大，以刀决溃去脓血，即愈。
治口中疮，久不瘥，入胸中并生疮，三年以上不瘥者方浓煎蔷薇根汁，含之，又稍稍咽之，日三夜一，冬用根，夏用茎叶。
又方 角蒿灰敷之，一宿知、二宿瘥，有汁吐之，不得咽也。
牛膝 生 荷根（各三两） 黄柏（一两）
上三味 咀。以绵裹，酒三升渍一宿，微火煎一两沸，细细含之。
升麻 玄参 蔷薇根白皮 射干（各四两） 大青 黄柏（各三两） 蜜（七合）
上七味 咀。以水七升，煮取一升五合，去滓，下蜜更煎两沸，细细含咽之。
蔷薇根 黄芩 当归 桔梗 黄 白蔹 鼠李根皮 大黄 芍药 续断 黄柏 葛根（各一两）
上十二味末之，以酒服方寸匕，日二服，亦可浆水服之。
茯苓 黄芩 甘草 大黄 蔷薇根（各三十铢） 枳实 杏仁 黄连（各二两） 桂心（半两） 栝蒌根（十八铢）
上十味末之，食前浆水服方寸匕，日二。
升麻（三十铢） 黄连（十八铢《古今录验》用黄柏）
上二味末之，绵裹含，咽汁，亦可去之。
蔷薇根皮（四两） 黄柏（三两） 升麻（三两） 生地黄（五两）
上四味 咀，以水七升，煮取三升，去滓含之，瘥止。含极吐，却更含。
杏仁（二十枚） 甘草（一寸） 黄连（六铢）
上三味末之，合和绵裹杏仁大，含之，勿咽，日三夜一。
方治口疮身体有热气痱瘰。
蔷薇根 黄芩 鼠李根 当归 葛根 白蔹 石龙芮（《千金翼》作黄连） 黄柏 芍药？
上十二味末之，蜜和服如梧子十丸，日三服。
以楸白皮及湿贴之三四度瘥。
取经年葵根欲腐者弥佳，烧作灰，及热敷之。
以新炊饭了甑，及热以唇口向甑，唇上熨之，二七下三两上，瘥止。
栀子 甘草（各十八铢） 细辛（三十铢） 桂心（十二铢） 川芎（一两）
上五味末之，蜜丸，食后服七丸，日再服，瘥止。
川芎 白芷 橘皮 桂心 枣肉（各一两半）
上五味末之，以蜜和为丸，食后服十五丸，又含之，以瘥为度。此方甚验。
熬灶上饭令焦，末，敷之。
白杨枯枝铁上烧，取 及热敷之。
以木履尾，纳 灰中，令热，取柱两吻各二七遍。
乱发灰 故絮灰 黄连末 干姜末上四味等分，合和为散，以粉疮上，不过三遍。
猪膏 白蜜（各一斤） 黄连（一两）
上三味合煎去滓，搅令相得，含如半枣，日四、五，夜二。
当归 射干 升麻（各一两） 附子（半两） 白蜜（四两）
上五味 咀，以猪脂四两先煎之，令成膏，下着地，勿令大热，纳诸药，微火煎令附子色黄，药成绞去滓，纳蜜，复上火一两沸，令相得，置器中，令凝，取如杏仁大，含之，日四五遍，辄咽之。
一人以手指牵其颐，以渐推之，则复入矣。推当疾出指，恐误啮伤人指也。
消蜡和水敷之。
失欠颊车蹉，灸背第五椎，一日二七壮，满三日未瘥，灸气冲二百壮，胸前喉下甲骨中，是亦名气堂。
又 灸足内踝上三寸宛宛中或三寸五分百壮三报。此三阴交穴也。
以附子捣末，纳管中，强开口，吹口中。
甘草 人参 半夏 生姜 乌梅肉（各二两半） 枣膏（二两半）
上六味末之，蜜丸如弹子大，旋含咽汁，日三。
羊脂若猪脂鸡子大，擘之纳半升醋中，渍一宿，绞取汁含之。
石膏（五合碎） 蜜（二升）
上二味以水三升煮石膏，取二升，纳蜜，煮取二升，去滓，含如枣核大，咽汁尽，更含之。
麦门冬（二两末） 大枣（三十枚肉）
上二味，以蜜一升和，令熟五升米下，蒸之，任性服。
羊脂如鸡子大，淳酒半升，枣七枚擘，合渍七日，取枣食之，愈。
酸枣（一升） 酸石榴子（五合） 葛根（三两） 麦门冬（四两） 覆盆子（三合） 乌梅（五合） 甘草 栝蒌实（各三两）
上八味末之，以蜜丸含如枣大，以润为度。
豆蔻 丁香 藿香 零陵香 青木香 白芷 桂心（各一两） 香附子（二两） 甘松香 当归（各半两） 槟榔（二枚）
上十一味末之，蜜和丸，常含一丸，如大豆，咽汁，日三夜一。亦可常含，咽汁，五日口香，十日体香，二七日衣被香，三七日下风人闻香，四七日洗手水落地香，五七日把他手亦香。慎五辛，下气去臭。
丁香（半两） 甘草（三两） 细辛 桂心（各一两半） 川芎（一两）
上五味末之，蜜和，临卧时，服二丸如弹子大。
常以月旦日未出时，从东壁取步，七步回，面垣立，含水 壁七遍，口即美香。
桂心 甘草 细辛 橘皮上四味等分，治下筛，以酒服一钱匕，瘥止。
川芎 白芷 橘皮 桂心（各四两） 枣肉（八两）
上五味末之，次纳枣肉，干则加蜜，和丸如大豆，服十丸，食前食后常含之，或吞之，七日大香。
桂心（《古今录验》用细辛） 甘草（各等分）
上二味末之，临卧以三指撮酒服，二十日香。
细辛、豆蔻。含之甚良。
蜀椒 桂心（各等分）
上二味末之，酒服三指撮。
甘草（三十铢） 川芎（二十四铢） 白芷（十八铢）
上三味治下筛，以酒服方寸匕，日三服，三十日口香。
松根白皮 瓜子仁 大枣上三味治下筛，以酒服方寸匕，日二，一百日衣被香。
瓜子仁 川芎 本 当归 杜蘅（各六铢） 细辛（半两） 防风（二两）
上七味治下筛，食后饮服方寸匕，日三服，五日口香，十日身香，二十日肉香，三十日衣被香，五十日远闻香，（一方加白芷十八铢。
橘皮（二十铢） 桂心（十八铢） 木兰皮（一两） 大枣（二十枚）
上四味，治下筛，酒服方寸匕，日三，久服身香。亦可以枣肉丸之，服二十丸，如梧子大，稍加至三十丸。（一方有川芎十八铢。）
浓煮细辛汁，含之久，乃吐之。又方 井花水三升漱口，吐厕中，良。
香薷一把，水一斗，煎取三升，稍稍含之。
甜瓜子作末，蜜和，每日空心洗漱讫，含一丸如枣核大，亦敷齿。
熬大豆，令焦，及热酢沃取汁含之。
沉香（五两） 本（三两） 白瓜瓣（半升） 丁香（五合） 甘草 当归 川芎 麝香（各二两）
上八味末之，蜜丸，食后服如小豆大五丸，日三，久服令举身皆香。
白芷 甘子皮（各一两半） 瓜子仁（二两） 本 当归 细辛 桂心（各一两）
上七味治下筛，酒服方寸匕，日三，五日口香，三七日身香。
甘草 松根皮 甜瓜子 大枣上四味各等分，治下筛，食后服方寸匕，日三。七日知，一百日大香。
鸡骨煎香 零陵香 丁香 青桂皮 青木香 枫香 郁金香（各三两） 熏陆香 甲香 苏合香 甘松香（各二两） 沉水香（五两） 雀头香 藿香 白檀香 安息香 艾纳香（各 一两） 麝香（半两）
上十八味末之，蜜二升半煮，肥枣四十枚，令烂熟，以手痛搦，令烂如粥，以生布绞去滓，用和香，干湿如捺 ，捣五百杵，成丸，密封七日乃用之，以微火烧之，以盆水纳笼下，以杀火气，不尔，必有焦气也。
沉香 煎香（各五两） 雀头香 藿香 丁子香（各一两）
上五味治下筛，纳麝香末半两，以粗罗之，临熏衣时，蜜和用。
兜娄婆香 薰陆香 沉香 檀香 煎香 甘松香 零陵香 藿香（各一两） 丁香（十八铢） 苜蓿香（二两） 枣肉（八两）
上十一味粗下，合枣肉总捣，量加蜜，和用之。
沉香（二斤七两九铢） 甘松 檀香 雀头香（一作藿香） 甲香 丁香 零陵香 鸡骨煎香（各三两九铢） 麝香（二两九铢） 熏陆香（三两六铢）
上十味末之，欲用以蜜和，预和歇，不中用。
沉香（三两） 零陵香 煎香 麝香（各一两半） 甲香（三铢） 熏陆香 甘松香（各六铢） 檀香（三铢） 藿香 丁子香（各半两）
上十味，粗筛，蜜和，用熏衣瓶盛，埋之久窨，佳。
沉水香（五两） 甲香 丁子香 鸡骨香 兜娄婆香（各二两） 熏陆香 白檀香 熟捷香 （？两） 雀头 香苏合香 安息香 麝香 燕香（各半两）
上二十味末之，酒漉令软，再宿，酒气歇，以白蜜和，纳瓷器中，蜡纸封，勿令泄，冬月开取用，大佳。
零陵香 藿香（各四两） 甘松香 茅香（各三两） 丁子香（一两） 苜蓿香（二两）
上六味各捣，加泽兰叶四两，粗下用之，极美。
零陵香（二两） 藿香 甘松香 苜蓿香 白檀香 沉水香 煎香（各一两）
上七味合捣，加麝香半两，粗筛，用如前法。
藿香（四两） 丁香（七枚） 甘松香 麝香 沉香 煎香上六味粗筛，和为干香以 衣，大佳。
