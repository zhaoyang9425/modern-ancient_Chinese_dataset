论曰∶凡除热解毒无过苦酸之物，故多用苦参、青葙、艾、栀子、葶苈、苦酒、乌梅之属，是其要也，夫热盛非苦酸之物不解也。热在身中，既不时治，治之又不用苦酸之药，此如救火不以水也，必不可得脱免也。又曰，今诸疗多用辛甘，姜、桂、人参之属，此皆贵价难得，常有比行求之，转以失时。而苦参、葶苈、青葙、艾之属，所在尽有，除热解毒最良，胜于向之贵价药也。前后数参并用之，得病内热者，不必按药次也，便以青葙、苦参、艾、苦酒疗之，但稍与促其间，无不解也。扁鹊曰∶病在腠理，汤熨之所及。病在血脉，针石之所及。病在骨髓，无可奈何。而凡医治病或言且待使病成乃顿去之，此为妄矣，当预约束家中及所部曲，具语解此意，使有病者知之为要。
苦参一两，以酒二升煮取一升，尽饮之，当吐，则除诸毒病，服之覆取汗皆愈（张文仲及《肘后》云，治热毒瓦斯垂死，破棺千金汤。）
苦参（三两） 黄芩（二两） 生地黄（八两）
上三味 咀，以水八升煎取二升，适寒温服一升，日再。
芫花一升，以水三升煮取一升半，渍故布敷胸上，不过三敷，热即除，当温暖四肢护厥逆也。
栝蒌实（一枚） 黄芩 甘草（各三两） 生姜（四两） 大枣（十二枚） 柴胡（八两）
上六味 咀，以水一斗二升煮取五升，绞去滓，适寒温服一升，日三。
生芦根（切） 青竹茹（各一升） 生姜（三两） 粳米（三合）
上四味，以水七升先煮千里鞋底一只，取五升澄清，下药煮取二升半，随便饮，不瘥，重作取瘥。
通草（三两） 生芦根（切，一升） 橘皮（一两） 粳米（三合）
上四味 咀，以水五升煮取二升，随便稍饮，不瘥更作，取瘥止。
石膏 麦冬 半夏（各一升） 竹叶（二把） 人参（二两）
上五味 咀，以水一斗煮取六升，去滓，纳粳米一升，米熟汤成，饮一升，日二服。
一方加生姜五两。（此方是仲景竹叶汤方，前卷汗后门中已有，但少甘草，分两小别。）
煮马屎若羊屎汁渍之，日三度。
浓煮虎杖根，适寒温以渍手足令至踝上一尺止。
稻穣灰汁渍之。
取好酒煮苦参渍之。
猪膏和羊屎涂之亦佳。
取常思草绞取汁渍之（一名苍耳。）
漏芦 连翘 黄芩 麻黄 白蔹 甘草（各二两） 枳实 大黄（各三两）？两）
上九味 咀，以水九升煮取三升，分三服，相去如人行五里久，更服。热盛者可加芒硝二两。
猪胆 苦酒（各三合） 鸡子（一枚）
上三味合煎三沸，强者尽服之，羸者须煎六七沸，分为二服，汗出即愈。
浓煮黍穣汁洗之。一茎是 穣，即不瘥，疮若黑者，捣蒜封之。
又方 煮芸苔洗之。
黄连三两，以水二升煮取八合，顿服之。
真波斯青黛大如枣，水服之瘥。
青木香二两，以水三升煮取一升，顿服之愈。
小豆末、鸡子白和敷之。
青木香（二两） 熏陆香 矾石 丁香（各一两） 麝香（半两）
上五味 咀，以水四升煮取一升半分再服。热毒盛者加犀角一两，无犀角以升麻代之。
病轻者去矾石，神验。
芒硝和猪胆涂上勿动，痂落无痕，仍卧黄土末上良。此病小便涩有血者，内坏疮皆黑靥，不出脓者死，不治也。
酢（四合） 大猪胆（一具）
上二味合煎三沸，服一合，日五，服之良。
煮大黄五两，服之愈。
取好蜜遍身摩疮上，亦可以蜜煎升麻摩之并数数食之。
灸两手腕研子骨尖上三壮，男左女右。
牡蛎（一两半） 石膏（一两六铢）
上二味治，下筛，酒服方寸匕，日三四。亦可蜜丸如梧子大，用治大病瘥后小劳便鼻衄者。
生乌扇（一斤，切） 猪脂（一斤）
上二味合煎，药成去滓，取如半鸡子大，薄绵裹之，纳喉中稍稍咽之取瘥。
升麻 芍药 羚羊角（各三两） 通草（四两） 射干（二两） 生芦根（切，一升）
上六味 咀，以水七升煮取二升半，分作三服。
石膏（半升） 蜜（一升）
上二味以水三升先煮石膏取二升，次纳蜜复煎取如饧，含如枣核许，尽复含之大良。
大枣（二十枚） 乌梅（十枚）
上二味合捣蜜和，含如杏核大，咽其汁甚验。
禹余粮 赤石脂（各一斤，碎）
上二味以水六升煮取二升，分三服，复利不止者，当利其小便。
阿胶（一两） 黄柏（二两） 黄连（四两） 栀子仁（十四枚）
上四味 咀，以水六升煮取二升，去滓，纳阿胶更煎，令消，分为三服。（《甲乙》方无黄柏，有黄芩。）
麝香 矾石 巴豆附子 真珠 雄黄（等分）
上六味治合，取桑条如箭竿长三寸，以绵缠头二寸，唾濡绵展，取药着绵上，纳谷道中半日，复易之，日再，神效。
麻黄 知母 葳蕤（亦作菖蒲） 黄芩（各三两） 升麻 芍药 当归 干姜 石膏 茯苓 白术 桂心 甘草 麦冬（各二两《伤寒论》作天门冬）
上十四味 咀，以水一斗先煮麻黄减二升，去上沫，纳诸药煮取三升，分服一升，微取汗愈。
栀子（二十枚） 豉（一升） 薤白（一握）
上三味以水四升，先煮栀子、薤白令熟，次纳豉煮取二升半，分三服，频服取瘥。
豉五升 醇酒一斗上二味煮三沸，及热顿服。不耐酒者随性覆取汗。
地黄三斤切，以水一斗煮取三升，分作三服。
白术叶作饮饮之。
白术方寸匕，以饮服之。
以温酒服牛羊脂愈。（一云服牛羊屎亦止。）
以韭根四十九枚，水二升煮一升，顿服之。
豉一升，以酒二升渍三日，服不瘥，更合服，不过三剂即止。
杜仲 牡蛎（等分）
上二味治下筛，临夜卧，以水服五钱匕。
牡蛎 白术 防风（各三两）
上三味治，下筛，酒服方寸匕，日二。此方一切泄汗，服之三日皆愈。
牡蛎 雷丸 麻黄根（各三两） 干姜 甘草（各一两） 米粉（二升）
上六味治，下筛，随汗处粉之。
