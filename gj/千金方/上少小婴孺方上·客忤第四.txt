论曰∶少小所以有客忤病者，是外人来气息忤之，一名中人，是为客忤也。虽是家人，或别房异户，虽是乳母及父母或从外还，衣服经履鬼神粗恶暴气，或牛马之气，皆为忤也。
执作喘息乳气未定者，皆为客忤。其乳母遇醉或房劳，喘后乳儿最剧，能杀儿也，不可不慎。
凡诸乘马行，得马汗气臭，未盥洗易衣装便向儿边，令儿中马客忤。儿卒见马来，及闻马鸣惊，及马上衣物马气，皆令小儿中马客忤。慎护之，特重一岁儿也。
凡小儿衣，布帛绵中不得有头发，履中亦尔，白衣青带，青衣白带，皆令中忤。
凡非常人及诸物从外来，亦能惊小儿至致病。欲防之法，诸有从外来人及有异物入户，当将儿避之，勿令见也，若不避者，烧牛屎，令常有烟气置户前，则善。
小儿中客为病者，无时不有此病也。而秋初一切小儿皆病者，岂是一切小儿悉中客邪。
夫小儿所以春冬少病，秋夏多病者，秋夏小儿阳气在外，血脉嫩弱，秋初夏末，晨夕时有暴冷，小儿嫩弱，其外则易伤，暴冷折其阳，阳结则壮热，胃冷则下痢，是故夏末秋初，小儿多壮热而下痢，未必皆是中客及魃也。若治少小法，夏末秋初常宜候天气温凉也。有暴寒卒冷者，其少小则多患壮热而下痢也，慎不可先下之，皆先杀毒后下之耳。
《玄中记》云，天下有女鸟，名曰姑获（《肘后》、《子母秘录》作乌获），一名天帝女，一名隐飞鸟，一名夜行游女，又名钓星鬼，喜以阴雨夜过飞鸣，徘徊人村里，唤得来者是也。
鸟纯雌无雄不产，阴气毒化生，喜落毛羽于人中庭，置儿衣中，便令儿作痫，病必死，即化为其儿也。是以小儿生至十岁，衣被不可露也，七八月尤忌。
凡中客忤之为病，类皆吐下青黄白色，水谷解离腹痛天纠，面色变易，其候似痫，但眼不上插耳，其脉急数者是也，宜与龙胆汤下之，加人参当归，各如龙胆称分等多少也。
小儿中客，急视其口中悬雍左右，当有青黑肿脉核如麻豆大，或赤或白或青，如此便宜用针速刺溃去之，亦可爪摘决之，并以绵缠钗头拭去血也。
少小中客之为病，吐下青黄赤白汁，腹中痛，及反倒偃侧，喘似痫状，但目不上插少睡耳，面变五色，其脉弦急，若失时不治，小久则难治矣。欲疗之方∶
用豉数合，水拌令湿，捣熟丸如鸡子大，以摩儿囟及手足心，各五六遍毕，以丸摩儿心及
取衣中白鱼十枚，为末以敷母乳头上，令儿饮之，入咽立愈。（一方二枚着儿母手，掩儿脐中，儿吐下愈，亦以摩儿项及脊强处。）
吞麝香大豆许，立愈。
剪取驴前膊胛上旋毛，大如弹子，以乳汁煎之，令毛消药成，着乳头饮之，下喉即愈。
烧母衣带三寸，并发合乳汁，服之。
取牛鼻津服之。或牛口沫敷乳头，饮之。
取猪后足悬蹄，烧末捣筛，以饮乳汁一撮，立效。
取热马屎一丸，绞取汁饮儿，下咽便愈。亦治中客忤而KT 啼，面青腹强者。
马通三升，烧令烟绝，以酒一斗煮三沸去滓，浴儿即愈。
治
。
猪通二升，以热汤灌之，适寒温浴儿。
取灶中黄土、蚯蚓屎等分捣，合水和如鸡子黄大，涂儿头上及五心，良。一方云用鸡子清和如泥。
铜镜鼻烧令赤，着少许酒中，大儿饮之，小儿不能饮者含与之，即愈。
灸手心主间使大都隐白三阴交各三壮，可用粉丸如豉法，并用唾，唾而咒之，咒法如下。
咒客忤法∶咒曰∶摩家公，摩家母，摩家子儿苦客忤，从我始，扁鹊虽良不如善唾。良咒讫，弃丸道中。
∶取一刀横着灶上，解儿衣，发其心腹讫，取刀持向儿咒之唾，辄以刀向心腹，啡啡曰（音非出唾貌），煌煌日，出东方，背阴向阳，葛公葛公，不知何公，子来不视，去罔顾，过与生人忤，梁上尘，天之神，户下土，鬼所经，大刀环犀对灶君。二七唾客愈。儿惊唾啡啡如此。二七啡啡，每唾以刀拟之咒，当三遍乃毕，用豉丸如上法，五六遍讫，取此丸破视其中有毛，弃丸道中，客忤即愈矣。
论曰∶凡小儿有魃病者，是妇人怀娠，有恶神导其腹中胎，妒嫉他小儿令病也。魃者，小鬼也（音奇），妊娠妇人不必悉招魃魅，人时有此耳。魃之为疾，喜微微下痢，寒热或有去来，毫毛鬓发KT 不悦，是其证也，宜服龙胆汤。凡妇人先有小儿未能行，而母又孕，使儿饮此乳，亦作 也，令儿黄瘦骨立，发落壮热，是其证也。
∶ 炙伏翼，熟咀哺之。
烧伏翼末，饮服之。
以水二升煮 蓄、冬瓜各四两，取浴之。
白藓皮 大黄 甘草（各一两） 芍药 茯苓 细辛 桂心（各十八铢）
上七味 咀，以水二升，煮取九合，分三服。
小儿夜啼∶？
治小儿五惊夜啼方（崔氏名五惊丸）。
龙角（六铢） 牡蛎（一作牡丹） 川大黄（各九铢） 黄芩（半两） 蚱蝉（二枚） 牛黄（如小豆五枚）
上六味末，蜜丸如麻子，蓐里儿服二丸，随儿大小增减。
川芎 白术 防己（各半两）
上三味治下筛，以乳和与儿服之，量多少，又以儿母手掩脐中，亦以摩儿头及脊，验。
二十日儿未能服散者，以乳汁和之，服如麻子一丸。儿大能服药者，以意斟酌之。
前胡随多少捣末，蜜和丸如大豆，服一丸，日三，稍加至五六丸，以瘥为度。
川椒 左顾牡蛎（各六铢碎）
上二味以醋浆水一升，煮取五合，每服一合。
伏龙肝 交道中土（各一把）
上二味治下筛，水和少许饮之。
取马骨烧灰，敷乳上饮，儿啼即止。
取野狼屎中骨，烧灰为末，水服如黍米粒大二枚，即定。
烧 皮三寸灰，着乳头饮之。
取鸡屎白熬末，以乳服之，佳。
酒服乱发灰，良。
以妊娠时食饮偏有所思者物，哺儿则愈。
