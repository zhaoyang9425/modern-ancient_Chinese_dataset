。
生地黄汁（一升） 生麦门冬（四两） 生天门冬（切一升） 葳蕤（四两） 细辛 甘草 川芎白术（各二两） 黄 升麻（各三两） 猪膏（三升）
上十一味 咀，诸药苦酒淹一宿，绵裹药，临煎下生地黄汁，与猪膏共煎取膏鸣，水气尽去滓，取细细含之。
先以麻捣泥，泥两口好瓷瓶，容一斗以上，各浓半寸曝令干。
甘松香（五两） 艾纳香 苜蓿香 茅香（各一两） 藿香（三两） 零陵香（四两）
上六味先以酒一升，水五升相和作汤，洗香令净，切之，又以酒水各一升浸一宿，明旦纳于一斗五升乌麻油中，微火煎之，三上三下，去滓，纳上件一口瓶中，令少许不满，然后取∶
？两） 丁香（一两） 麝香（一两） 甲香（一两）
上八味，先酒水相和作汤，洗香令净，各别捣碎，不用绝细，以蜜二升、酒一升和香，纳上件瓷瓶中令实满，以绵裹瓶口，又以竹篾交横约之，勿令香出。先掘地埋上件油瓶，令口与地平，以香瓶合覆油瓶上，令两口相当，以麻捣泥泥两瓶口际，令牢密，可浓半寸许，用糠壅瓶上，浓五寸，烧之，火欲尽，即加糠，三日三夜，勿令火绝，计糠十二石讫，停三日，令冷出之。别炼蜡八斤，煮数沸，纳紫草十二两煎之，数十沸，取一茎紫草向爪甲上研看紫草骨白，出之。又以绵滤过与前煎相和，令调，乃纳朱砂粉六两，搅令相得，少冷未凝之间，倾竹筒中纸裹筒上麻缠之，待凝冷解之，任意用之，计此可得五十挺。
沉香 甲香 丁香 麝香 檀香 苏合香 薰陆香 零陵香 白胶香 藿香 甘松香 泽兰上十二味各六两，胡麻油五升，先煎油令熟，乃下白胶、藿香、甘松、泽兰，少时下火，绵滤纳瓷瓶中，余八种香捣作末，以蜜和，勿过湿，纳着一小瓷瓶中令满，以绵幕口，竹十字络之。以小瓶覆大瓶上，两口相合，密泥泥之。乃掘地埋油瓶，令口与地平，乃聚干牛粪烧之，七日七夜不须急，满十二日烧之弥佳，待冷出之即成。其瓶并须熟泥匀浓一寸，曝干，乃可用，（一方用糠火烧之。
蜡（二两） 紫草（二两）
上先炼蜡，令消，乃纳紫草煮之，少时候看，以紫草于指甲上研之，紫草心白即出之，下蜡，勿令凝，即倾弱一合甲煎于蜡中，均搅之讫，灌筒中，则勿触动之，冷凝乃取之，便成好口脂也。敷口面，日三。
缠白布作大灯炷如指，安斧刃上，燃炷令刃汗出，拭以敷唇上，日二三度，故青布亦佳，并治沈唇。
青布灰以酒服之，亦可脂和涂。
以蛇皮拭之，烧为灰，敷之。
水服蛴螬灰，良。
自死蝼蛄灰敷之。
又火炙蜡贴唇上，瘥。
炙松脂粘贴，瘥。
紧唇，灸虎口，男左女右。
又灸承浆三壮。
治沈唇方。
以干蛴螬烧末和猪脂，临卧敷之。
烧鳖甲及头，令烟尽，末敷之，日三。
治唇生疮方。
以头垢敷之，日三。
以胡粉敷之。
治唇边生疮，连年不瘥方。
以八月蓝叶十斤绞取汁洗，不过三日瘥。
猪屎平量一升，以水投，绞取汁，温服之。
烧鸡屎白末，以布裹着病上，含之。
治唇黑肿、痛痒不可忍方。
取大钱四文于石上，以腊月猪脂磨取汁，涂之。
以竹弓弹之，出其恶血，瘥。
∶烧乱发及蜂房、六畜毛，作灰，猪脂和敷之，亦治沈唇。
捣桃仁，以猪脂和，敷之。
治远行唇口面皴裂方。
熟煎猪脂，将行夜，常敷面卧，行万里，野宿不损。
