治卒死无脉，无他形候，阴阳俱竭故也。治之方∶
牵牛临鼻上二百息，牛舐必瘥，牛不肯舐，着盐汁涂面上，即牛肯舐。
又方 牛、马屎绞取汁饮之。无新者，水和干者亦得。（《肘后方》云∶干者以人尿解之，此扁鹊法）。
又方 炙熨斗熨两胁下。（《备急方》云∶又治尸厥。）
针间使各百余息，又灸鼻下人中，一名鬼客厅。（《肘后方》云∶又治尸厥。）
慎灯火，勿令人手动，牵牛临其上即觉。若卒不能语，取东门上鸡头为末，以酒服之。
捣韭汁灌鼻孔中。剧者灌两耳。（仲景云∶灌口中。）
伏龙肝为末，吹鼻中。
皂荚为末，如大豆许，吹鼻中，嚏则气通，起死回生。（《集验方》云∶治中恶。）
雄黄如枣大，系左腋下，令人终身不魇。（女系右腋。）
灸两足大趾丛毛中各二七壮。（《肘后》云∶华佗法，又救卒死中恶。）
葱心黄刺鼻孔中，血出愈。（《肘后方》云∶使目中血出佳。崔云∶男左女右）。
大豆二七粒为末，鸡子黄并酒相和，顿服。
使人尿其面上可愈。（《肘后方》云∶此扁鹊法）。
灸胃脘五十壮愈。
冷水和伏龙肝如鸡子大。服之必吐。
猪脂二升温，顿服之。
车 脂如鸡子大，酒服。
（此病即今人所谓中恶者，与卒死、鬼击亦相类，为治皆参取而用之）∶
盐八合，以水三升，煮取一升半，分二服，得吐即愈。（《备急方》云∶治鬼击。）若小便不通，笔头七枚烧末，水和服之即通。
犊子屎半盏，酒三升，煮服之。亦治霍乱。（《肘后方》治鬼击。）
书墨为末，水服一钱匕。
腊月野狐肠烧末，以水服方寸匕。死鼠灰亦佳。
治卒忤死，灸手十指爪下各三壮，余治同上方。（《备急方》云∶治卒死而张目反折者。
又灸人中三壮，肩井百壮，间使七壮，巨阙百壮。
还魂汤治卒感忤鬼击，飞尸诸奄，忽气绝无复觉，或已死绞，口噤不开，去齿下汤，汤入口不下者，分患人发左右捉踏肩引之，药下复增，取尽一升，须臾立苏方。
麻黄（三两） 桂心（二两） 甘草（一两） 杏仁（七十枚）
上四味， 咀，以水八升，煮取三升，分三服。（仲景方桂不用。）
治卒中鬼击，及刀兵所伤，血漏腹中不出，烦满欲绝方∶
雄黄粉一刀圭，酒服，日三，血化为水。
鬼击之病，得之无渐，卒着人如刀刺状，胸胁腹内绞急切痛，不可抑按，或即吐血，或口鼻血出，或下血，一名鬼排。
鸡屎白（如枣大） 青花麻（一把）
上二味，以酒七升，煮取三升，热服，须臾发汗，若不汗，熨斗盛火炙两胁下，使热汗出愈。
艾如鸡子大三枚，以水五升，煮取二升，顿服。
吹醋少许鼻中。
灸人中一壮立愈，不瘥更灸。又灸脐上一寸七壮，及两踵白肉际取瘥。又灸，脐下一寸三壮。
治五绝方（夫五绝者，一曰自缢，二曰墙壁压迮，三曰溺水，四曰魇寐，五曰∶产乳绝）。
半夏一两，细下筛，吹一大豆许，纳鼻中即活。心下温者，一日亦可治。
凡救缢死者，极须按定其心，勿截绳，手抱起徐徐解之。心下尚温者，以氍毹覆口鼻，令两人吹其两耳。
强卧，以物塞两耳，竹筒纳口中，使两人痛吹之，塞口旁无令气得出，半日得噫，噫即勿吹也。
捣皂荚、细辛末如胡豆大，吹两鼻中。
刺鸡冠血出，滴着口中即活。男雌女雄。
鸡屎白如枣大，酒半盏，和灌口及鼻中佳。
皂荚为末，以葱叶吹入两鼻中，逆出更吹。
梁上尘如大豆许，各纳一小竹筒中，四人各捉一筒，同时吹入两耳两鼻即活。
尿鼻、口、眼、耳中、并捉头发一撮如笔管大，掣之立活。
鸡血涂喉下。
蓝青汁灌之。
灸四肢大节陷大指本纹，名曰地神，名七壮。
取道上热尘土以壅心上，少冷即易，气通止。
令 人仰卧，以热土壅脐上，令人尿之，脐中温即愈。
可饮热汤，亦可纳少干姜、橘皮、甘草煮饮之，稍稍咽，勿顿使饱，但以热土及熬灰土壅脐上佳。
浓煮蓼，取汁三升饮之即愈，不瘥更灌。
开死人口令通，以暖汤徐徐灌口中，小举死人头，令汤入腹，须臾即苏。
使人嘘其心令暖，易人为之。
抱狗子若鸡，着心上熨之。
屋上南畔瓦热熨心，冷易之。
灌地浆一盏，即愈。
地黄汁一盏服之。
水半升和面一大抄服之。
以灶中灰布地，令浓五寸，以甑侧着灰上，令死者伏于甑上，使头小垂下，炒盐二方寸匕，纳竹管中，吹下孔中，即当吐水，水下因去甑，下死者着灰中壅身，使退场门鼻即活。
掘地作坑，熬数斛灰纳坑中，下死人覆灰，温彻即易，勿令大热爆人，灰冷即易，半日即活。
取大甑倾之，死人伏其上，令死人口临甑中，燃苇火二七把烧甑中，当死人心下，令烟出小入死人鼻口中，鼻口中水出尽则活，火尽复益之。常以手候死人身及甑，勿令甚热，当令火气能使死人心下，足得暖。卒无甑者，于岸侧削地如甑，空下如灶，烧令暖，以死人着上。亦可用车毂为之，勿令隐其腹，令死人低头水得出，并炒灰数斛令暖，以粉其身，湿更易。
埋死人暖灰中，头足俱没，唯开七孔。
倒悬死人，以好酒灌鼻中，又灌下部。又醋灌鼻亦得。
灶中灰二石埋死人，以头至足，出七孔即活。
绵裹皂荚纳下部中，须臾出水。
裹锻石纳下部中，水出尽即活。
倒悬解去衣，去脐中垢，极吹两耳起乃止。
熬沙覆死人，面上下有沙，但退场门、鼻、耳、沙冷湿即易。
屈两脚着生人两肩上，死人背向生人背。即负持走行，吐出水便活。
解死人衣，灸脐中。凡落水经一宿犹可活。
以大器中熬灰使暖，盛以囊敷其心上，冷即易，心暖气通，目得转，口乃开，可温尿粥稍稍吞之即活。若不先温其心，更持火炙身，冷气与火争即死。
猪后悬蹄以夜半时烧，研细筛，以猪脂和敷，亦治小儿。
捣生胡麻敷之。
治酒醉中酒，恐烂五脏方∶
以汤着槽中渍之，冷复易，夏亦用汤。
捣茅根汁，饮三升。
凡醉不得安卧不动，必须使人摇转不住，特忌当风席地，及水洗饮水交接。
竹茹五两，以水八升，煮取五升，去滓令冷，纳破鸡子五枚，搅匀更煮二沸，饮二升，使尽瘥。
煮盐汤以竹筒灌大孔中。
煮大豆三沸，饮汁三升。
酒渍干椹汁服之。
葱白 豉（各二升）
上二味，以水四升，煮取二升顿服。
治饮酒房劳虚受热，积日不食，四月中热饮酒不已，酒入百脉，心气虚，令人错谬失常方∶
芍药 人参 白薇 栝蒌根 枳实 知母（各二两） 甘草（一两） 生地黄（八两） 酸枣仁 ？
上十味， 咀，以水一斗，煮取三升，分三服。
治连月饮酒，咽喉烂，舌上生疮方∶
大麻仁（一升） 黄芩（二两，《肘后》、《千金翼》方俱作黄柏。）
上二味，为末，蜜和丸含之。
饮葛根汁一斗二升，取醒止。（《肘后》云∶治大醉连日烦毒不堪。）
柏子仁 麻子仁（各二两）
上二味，治下筛为一服，进酒三倍。
葛花 小豆花（等分）
上二味，合为末，服三方寸匕，饮时仍进葛根汁、芹汁及枇杷叶饮，并能倍酒。
九月九日菊花为末，临饮服方寸匕。
小豆花叶阴干百日，为末服之。
五月五日取井中倒生草枝阴干，为末，酒服之。
干蔓菁根二七枚，三遍蒸，为末，取两钱许，酒后水服。
空井中倒生草烧灰饮之，勿令知。
取其人床上尘和酒饮之。
柳花 腊月鼠头灰上二味，等分，为末，黄昏时酒服一杯。
白猪乳汁一升饮之，永不饮酒。
鸬 屎烧灰，水服方寸匕，永断。
蛴螬干捣末，和酒与饮，永世闻酒名即呕，神验。
刮马汗和酒与饮，终身不饮。
虎屎中骨烧末，和酒与饮。
白狗乳汁酒服之。
腊月马脑和酒服之。
驴驹衣烧灰，酒饮方寸匕。
