磁石 白术 牡蛎（各五两） 甘草（一两） 生麦门冬（六两） 生地黄汁（一升） 芍药（四两） 葱白（一升） 大枣（十五枚）
上九味 咀。以水九升，煮取三升，分三服。
羊肾（一具治如食法） 白术（五两） 生姜（六两） 玄参（四两） 泽泻（二两） 芍药 茯苓（各三两） 淡竹叶（切二升） 生地黄（切一升）
上九味 咀。以水二斗煮羊肾、竹叶，取一斗，去滓澄之，下药，煮取三升，分三服，不已，三日更服一剂。
鲤鱼脑一枚 鲤鱼肠一具（洗细切） 鲤鱼 三斤 乌麻子（熬令香）一升
上四味先捣麻子碎，次下余药捣为一家，纳器中，微火熬暖，布裹敷耳得，两食顷开之，有白虫出，复更作药。若两耳并脓出，用此为一剂，敷两耳。若只一耳，分药为两剂敷，不过三敷，耳便瘥。慎风冷。
生地黄汁（二升） 生天门冬汁 白蜜（各三升） 羊肾（一具炙） 白术 麦曲（各一斤）甘草 干姜 地骨皮（各八两） 桂心 杜仲 黄 （各四两） 当归 五味子（各三两）
上十四味末之，纳盆中，取前三物汁和研，微火上暖盆，取热更研，日曝干，常研，令离盆，酒服方寸匕，日再。
故铁（二十斤烧赤，水五斗浸三宿，去铁澄清） 柘根（三十斤水一石煮取五斗，去滓澄清） 菖蒲（切五斗水一石煮取五斗，去滓澄清）
上三味合一石五斗，用米二石，并曲二斗，酿如常法，酒用一月封头开清，用磁石吸者三斤，捣为末，纳酒中，浸三宿，饮之，日夜饮，常取小小醉而眠，取闻人语乃止药。
服天门冬酒百日瘥方（在第十四卷中）。
矾石少许，以生菖蒲根汁和，点入耳中。
山茱萸 干姜 巴戟天 芍药 泽泻 桂心 菟丝子 黄 干地黄 远志 蛇床子 石斛 当归 细辛 苁蓉 牡丹 人参 甘草 附子（各二两） 菖蒲（一两） 羊肾（二枚）
上二十三味末之，蜜丸如梧子大。食后服十五丸，日三，加至三四十丸止。皆缘肾虚耳，故作补肾方，又作薄利九窍药即瘥。
生地黄（极粗者长一寸半） 巴豆 杏仁（各七枚） 印成盐（两颗） 头发（如鸡子大，烧灰）
上五味治下筛，以绵薄裹，纳耳中一日一夜，若小损即去之。直以物塞耳，耳中黄水及脓出，渐渐有效，不得更着。不着一宿后，更纳一日一夜，还去之，根据前。
蓖麻仁（五合） 杏仁 菖蒲 磁石 桃仁（各三分） 巴豆（一分） 石盐（三分） 附子（二分） 薰陆香 松脂（各十分） 蜡（八分） 通草（三分）
上十二味先捣草、石令细，别研诸仁如脂，纳松脂、蜡，合捣数千杵，令可丸乃止。以如枣核大绵裹塞耳，一日四五度，出之转捻，不过三四日，易之。
磁石（四两） 天门冬 地骨皮 生姜（各三两） 山茱萸 茯苓 菖蒲 川芎 枳实白芷 橘皮 甘草 土瓜根 牡荆子（各二两） 竹沥（二升）
上十五味 咀。以水八升煮减半，纳沥煮取二升五合，分三服，五日一剂，三日乃着散纳耳中，如后方。
石菖蒲 白蔹 牡丹 山茱萸 牛膝 土瓜根（各二两） 磁石（四两）
上七味治下筛，绵裹塞耳，日一易之。仍服大三五七散佳（方在第十三卷中）。
薰陆香 蓖麻 松脂 蜡 乱发灰 石盐上六味等分末之。作丸绵裹塞耳，时易之，瘥止。
巴豆（十四枚） 成炼松脂（半两）
上二味合治丸如黍米大，绵裹以簪头着耳中，一日一易。药如硬，微火炙之，以汗出乃愈，大效。
雄鲤鱼脑（二两） 防风 菖蒲 细辛 附子 川芎（各六铢）
上六味 咀，以鱼脑合煎，三沸，三上三下之，膏香为成，滤去滓，冷，以一枣核灌耳中，以绵塞之。（《古今录验》用疗风聋年久、耳中鸣者，以当归代防风，以白芷代川芎）
竹筒盛鲤鱼脑，炊饭处蒸之，令烊，注耳中。
菖蒲、附子各等分末之，以麻油和，以绵裹纳耳中。（《广济方》以疗耳猝痛求死者
矾石 甘草 菖蒲 当归 细辛 防风 川芎 白芷 附子 乌贼骨 皂荚（各半两） 巴豆（十四枚）
上十二味薄切，三升醋渍一宿，以不中水鸡膏九合煎，三上三下。以巴豆黄，膏成，去滓，纳雄黄末，搅调，取枣核大沥耳中，绵塞之，日三易。
烧铁令赤，投酒中饮之，仍以磁石塞耳中，日一易。夜去之，旦别着。
蓖麻（一百颗去皮） 大枣（十五枚去皮核）
上二味熟捣丸如杏仁，纳耳中二十日，瘥。
芥子捣碎，以男儿乳和，绵裹纳之。
取柴胡苗汁灌耳中，再度瘥。
作一坑可容二升许，着炭火其中，坑似窖形，以砖覆口上，砖上作一孔子，容小指，砖孔上着地黄一升，以木盆覆之，以泥泥盆下，勿泄，盆底上钻一小孔，可容箸，其孔上着三重布，以耳孔当盆上熏，久若闷，去黄水，发裹盐塞之，不过二三度，神效。
捣豉作饼填耳内，以地黄长五六分，削一头令尖，纳耳中，与豉饼底齐，饼上着楸叶，盖之，剜一孔如箸头，透饼于上，灸三壮。
作泥饼子，浓薄如馄饨皮，覆耳上四边，勿令泄气，当耳孔上以草刺泥饼，穿作一小孔，于上以艾灸之百壮，候耳中痛不可忍即止。侧耳泻却黄水出尽，即瘥。当灸时，若泥干，数易之。
酒三升，碎牡荆子二升，浸七日，去滓，任性服尽，虽三十年久聋亦瘥。
截箭竿二寸纳耳中，以面拥四畔，勿令泄气，灸筒上七壮。
硫黄、雄黄各等分为末，绵裹纳耳中，数日闻人语声。
桂心（十八铢） 野葛（六铢） 成煎鸡肪（五两上三味 咀，于铜器中微火煎三沸，去滓，密贮勿泄，以苇筒盛如枣核大，火炙令少热，欹卧倾耳灌之，如此十日耵聍自出，大如指，长一寸，久聋不过三十日，以发裹膏深塞。莫使泄气，五日乃出之。（《千金翼》云治二十年耳聋）
桂心 大黄 白术 细辛 川芎（各一两） 干姜（二两） 丹参（五两） 蜀椒（一升） 巴豆（十枚） 大附子（二枚）
上十味 咀，以苦酒二升浸一宿，纳成煎猪肪三斤，火上煎，三上三下，药成，去滓，可服可摩。耳聋者绵裹纳耳中，齿冷痛，则着齿间，诸痛皆摩。若腹中有病，以酒和服如枣许大。咽喉痛，取枣核大吞之。
以绵裹蛇膏塞耳，神良。
淳酢微火煎附子一宿，削令可入耳，以绵裹塞之。
细辛 菖蒲（各六铢） 杏仁 曲末（各十铢）
上四味和捣为丸，干即着少猪脂，如枣核大，绵裹纳耳中，日一易，小瘥，二日一易，夜去，旦塞之。
故铁三十斤，以水七斗，浸三宿，取汁，入曲酿米七斗，如常造酒法，候熟，取磁石一斤，研末，浸酒中，三日乃可饮，取醉；以绵裹磁石纳耳中，好覆头卧，酒醒去磁石，即瘥
。
当归 细辛 川芎 防风 附子 白芷（各六铢）
上六味末之，以鲤鱼脑八两合煎，三上三下，膏成，去滓，以枣核大灌耳中，旦以绵塞耳孔。
生乌头掘得，乘湿削如枣核大，纳耳中，日一易之，不过三日，愈。亦疗痒及猝风聋。
通草 细辛 桂心（各十八铢） 菖蒲（一两） 附子（六铢） 矾石（六铢） 当归 甘草（各十二铢） 独活（一两半）
上九味末之，以白鹅脂半合，稍稍和如枣核，绵裹纳耳中，日三，旋旋和用（一本用葱涕半合）。
乌贼骨 釜底墨 龙骨 伏龙肝（各半两） 附子（一两） 禹余粮（六铢）
上六味末之，取皂荚子大，绵裹纳耳中，日一易，取瘥。不瘥者有虫，加麝香一豆大。
鲤鱼肠（一具切） 醋（三合）
上二味和捣，帛裹纳耳中，两食顷，当闷痛，有白虫着药，去之，更入新者，虫尽乃止，药择去虫，还可用。
先以纸缠去耳中汁，以矾石末粉耳中。次石盐末粉其上，食久乃起，不过再度，永瘥。
捣桂和鲤鱼脑纳耳中，不过三四度。
矾石 乌贼骨 黄连 赤石脂上四味等分末之，以绵裹如枣核。纳耳中，日三。（《短剧》不用赤石脂，姚氏加龙骨一两，《千金翼》同姚氏）
治 耳，耳中痛，脓血出方。
取釜月下灰，敷耳中，日三易之，每换，以篦子去之，再着，取瘥止。
桃仁熟捣，以故绯绢裹，纳耳中，日三易，以瘥为度。
黄矾烧，绵裹纳耳中，不过二三日愈。或以苇管吹耳中。（《肘后》以疗耳卒肿出脓）
捣自死白项蚯蚓，安葱叶中，面封头，蒸之令熟，并化为水，以汁滴入耳中，满即止，不过数度，即挑易出，瘥后，发裹盐塞之。（《肘后》以疗蚰蜒入耳效）
灌酢三年者最良，绵塞之，半日许，必有物出。
治百虫入耳方 末蜀椒一撮，以半升醋调灌耳中，行二十步即出。
取桃叶火熨，卷之以塞耳，立出。
车肛脂敷耳孔，虫自出。（《肘后》以疗 耳脓血）
以葱涕灌耳中，虫即出，亦治耳聋。
炙猪肉令香，掩耳即出。
炒胡麻捣之，以葛袋盛，倾耳枕之，即出。
以牛酪灌之，满耳即出，出当半消。若入腹中，空腹食好酪一二升，即化为黄水而出，不尽更服手用，神效。（《千金翼》作牛乳）
以弓弦从一头令散，敷好胶柱，着耳中物上停之，令相着，徐徐引出。
