论曰∶骨虚者，酸疼不安好倦。骨实者，苦烦热。凡骨虚实之应，主于肾膀胱。若其腑脏病，从骨生。热则应脏，寒则应腑。
葛根汁 生地汁 赤蜜（各一升） 麦冬汁（五合）
上四味和搅，微火煎三四沸，分三服。
虎骨一具，通炙令黄焦，碎如雀头大，酿米三石，曲四斗，水三石，如常酿酒法，所以加水曲者，其骨消曲而饮水，所以加之也。酒熟封头，五十日开，饮之。
虎骨（四两） 芍药（一斤） 生地（五斤）
上三味 咀，以清酒一斗，渍三宿，曝干复入酒中，如此取酒尽为度，捣筛，酒服方寸匕，日三。
取地黄取一石汁，酒二斗，相搅重煎，温服，日三。补髓。
豉（二升） 地黄（八升）
上二味，两度蒸曝干为散，食后以酒一升，进二方寸匕，日再服。亦治虚热。
天冬为散，酒服方寸匕，日三，百日取瘥。
灸上廉七十壮，三里下三寸是穴。
