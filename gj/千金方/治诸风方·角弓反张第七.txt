治卒半身不遂，手足拘急不得屈伸，身体冷，或智或痴，或身强直不语，或生或死，狂言不可名状，角弓反张，或欲得食，或不用食，或大小便不利皆疗之方∶（《古今录验》名八风续命汤）
人参 桂心 当归 独活 黄芩 干姜 甘草（各十八铢） 石膏（一两半） 杏仁（四十枚）
上九味 咀，以井华水九升煮取三升，分三服，日三，覆取汗，不汗更合加麻黄五两合服。
当归 防风（各十八铢） 独活（一两半） 附子（一枚） 细辛（半两） 麻黄（三十铢）
上六味 咀，以酒五升，水三升煮取三升，服一升。口不开者，格口纳汤，一服当苏，二服小汗，三服大汗。
酒一斗，胶二斤，煮令烊，得六升，每服一升，稍服得愈。
单服荆沥良。
秦艽 独活（胡洽用乌头） 黄 人参 甘菊（各二两，胡洽用蜀椒） 茵芋（十八铢，胡洽用 草） 防风 石斛（胡洽用萆 ） 山茱萸 桂心（各二两半） 附子 川芎（胡洽用桔梗）细辛 当归 五味子 甘草 白术 干姜 白藓皮（胡洽用白蔹，各三十铢） 麻黄 天雄 远志（各一两，胡洽用防己）
上二十二味治下筛，酒服方寸匕，日再，渐渐加至二匕。又云治风无新久并补。
秦艽 蜀椒 人参 茯苓 牡蛎 细辛 栝蒌根 麻黄（各十八铢） 干姜 附子 白术 桔梗 桂心 独活 当归（各一两） 黄芩 柴胡 牛膝 天雄 石南 杜仲 莽草 乌头（各半两） 甘草 川芎 防风（各一两半）
上二十六味治下筛，盛以苇袋，食前温酒一升服方寸七，日三服，急行七百步许，更饮酒一升，忌如常法。
