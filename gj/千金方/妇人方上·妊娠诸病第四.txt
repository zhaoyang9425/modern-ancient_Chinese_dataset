（此篇有十章 方八十九首 灸法三首）
第一 胎动及数堕胎（方六首 灸法一首）##
治妊娠二三月，上至八九月，胎动不安，腰痛已有所见方∶
艾叶 阿胶 川芎（《肘后》不用） 当归（各三两） 甘草（一两）
上五味 咀以水八升，煮取三升，去滓，纳胶令消，分三服，日三。
治妊娠胎动去血，腰腹痛方∶
阿胶（二两） 川芎 当归 青竹茹（各三两）
上四味 咀，以水一斗半，煮银二斤，取六升，去银纳药煎，取二升半，纳胶令烊，分三服，不瘥仍作。
一方用甘草二两。
治妊娠胎动不安腹痛方。
葱白（切，一升） 阿胶（二两） 当归 续断 川芎（各三两）
上五味 咀，以水一斗，先煮银六七两，取七升，去银纳药，煎取二升半，下胶令烊，分三服、不瘥重作。
治妊娠胎动，昼夜叫呼，口噤唇搴及下重痢不息方。
艾叶一升 咀，以好酒五升煮取四升，去滓更煎，取一升服。口闭者格口灌之，药下即瘥。亦治妊娠腰痛及妊娠热病，并妊娠卒下血。
治妊娠六七月胎不安常服之方。
旋复花（一两） 半夏 芍药 生姜（各二两） 枳实 浓朴 白术 黄芩 茯苓（各三两）
上九味 咀，以水一斗煮取二升半，分五服，日三夜二，先食服。
取赤小豆为末，酒服方寸匕，日二。亦治妊娠数月，月水尚来者。
又方 妊娠三月灸膝下一寸七壮。
治妊娠下血如故，名曰漏胞，
生地黄半斤， 咀，以清酒二升，煮三沸，绞去滓服之，无时，能多服佳。（姚大夫加黄雌鸡一头，治如食法，崔氏取鸡血和药中服之。）
治妊娠血下不止，名曰漏胞，
∶
干地黄，捣末，以三指撮，酒服，不过三服。
生地黄汁一升，以清酒四合，煮三四沸，顿服，不止频服。
干姜（二两） 干地黄（四两）
上二味治下筛，以酒服方寸匕，日再，三服。
治妊娠常苦烦闷，此是子烦。
竹沥（一升） 麦冬 防风 黄芩（各三两） 茯苓（四两）
上五味， 咀，以水四升，合竹沥煮取二升，分三服，不瘥再作。
时时服竹沥随多少取瘥止。
青竹皮一升，以酒二升煮三两沸，顿服之。
破生鸡子一枚，和酒服之。
白蜜（三两） 羊脂（八两） 青竹茹（一升）
上三味合煎，食顷服如枣核大三枚，日三。
蜜一升，和井底泥，泥心下。
烧枣二七枚为末，童便服立愈。
生地黄三斤，捣绞取汁，用清酒一升，合煎减半顿服，良。
烧车 脂，纳酒中服，亦治妊娠咳嗽，并难产三日不出。
取蜜一升，顿服，良。
治妊娠腹中满痛入心，
黄芩（三两） 白术（六两） 芍药（四两）
上三味 咀，以水六升煮取三升，分三服，半日令药尽。微下水，令易生，月饮一剂
烧盐令赤热，三指撮，酒服之立瘥。
∶
取小儿尿二升，顿服之立瘥，大良。
新生鸡子二枚，破着杯中，以糯米粉和如粥，顿服。亦治妊娠猝胎动不安，或但腰痛，或胎转抢心，或下血不止。
又方 以水三升洗夫靴，剔汁温服。
烧败鼓皮，酒服方寸匕，须臾自呼蛊主姓名。
大豆二升，以酒三升，煮取二升，顿服之。亦治常人猝腰痛。
麻子三升，以水五升，煮取汁三升，分五服，亦治心痛。
香豉（二两） 榆白皮（三两上二味熟捣，蜜丸如桐梧子大，服二七丸。亦治心痛。
烧牛屎焦末，水服方寸匕，日三服。
地黄汁八合，酒五合，合煎，分温服。
秤锤烧之，淬酒中服。亦治妊娠猝下血。
石膏（八两） 大青 黄芩（各三两） 葱白（切，一升） 前胡 知母 栀子仁（各四两）
上七味 咀，以水七升煮取二升半，去滓，分五服，相去如人行七八里久再服。
知母（四两） 粳米（五合） 生芦根（一升） 青竹茹（三两）
上四味 咀，以水五升煮取二升半，缓缓饮之，尽更作，瘥止。
麻黄（半斤） 竹叶（切，一升） 石膏末（三升）
上三味以水五升煮取一升，去滓，冷，以拭身体。又以故布 头额胸心，燥则易之，患疟 ？
葱白（十茎） 生姜（二两，切）
上二味以水三升，煮取一升半，顿服取汗。
治妊娠中风寒热，腹中绞痛，不可针灸方∶
鲫鱼一头，烧作灰，捣末，酒服方寸匕，取汗。
取灶中黄土，水和涂脐，干复涂之。一方酒和涂方五寸。又泔清和涂之并佳。
又方 犬尿泥涂腹，勿令干。
葱白（五两） 豆豉（二升）
上二味以水六升煮取二升，分二服，取汗。
葱白一把，以水三升煮，令熟服之，取汗，食葱令尽。亦主安胎。若胎已死者，须臾即出。
车辖脂，酒服，大良。
井底泥，泥心下三寸，立愈。
青羊屎，涂腹上。
水服伏龙肝一鸡子大。
∶
葛根汁二升，分三服，如人行五里久进一服。
烧大枣七枚为末，酒和服。
槐实烧灰，取方寸匕，酒和服。
恒山（二两） 甘草（一两） 黄芩（三两） 乌梅（十四枚） 石膏（八两）
上五味 咀，以酒水各一升半，合渍药一宿，煮三四沸，去滓，初服六合，次服四合，后服二合，凡三服。
恒山 竹叶（各三两） 石膏（八两） 粳米（一百粒，崔氏《外台》作糯米，《集验》、《救急》作秫米）
上四味 咀，以水六升，煮取二升半，去滓，分三服。第一服取未发前一食顷服之，第过发后乃进粥食。
榆白皮（三两） 当归 生姜（各二两） 干地黄（四两） 葵子（一升，《肘后》不用）
上五味 咀，以水五升，煮取二升半，分三服，不瘥更作服之。甚良。
治妊娠猝惊奔走，或从高堕下，暴出血数升方。
马通汁（一升） 干地黄 阿胶（各四两） 当归 艾叶（各三两）
上五味 咀，以水五升，煮取二升半，去滓，纳马通汁及胶，令烊，分三服，不瘥重作。
治妊娠二三月，上至七八月，其人顿仆失踞，胎动不下，伤损，腰腹痛欲死，若有所见，及胎奔上抢心，短气方。
艾叶（三两） 阿胶 川芎 白芍 甘草 当归（各二两） 干地黄（四两）
上七味 咀，以水五升，好酒三升，合煮取三升，去滓纳胶，更上火令消尽，分三服，日三，不瘥更作。
葵子一升，以水五升，煮取二升，分三服，瘥止。
生地黄切一升，以酒五升，煮取三升，分三服，亦治落身后血。
葵根茎烧作灰，以酒服方寸匕，日三。
治妊娠僵仆失据，胎动转上抢心，甚者血从口出，逆不得息，或注下血一斗五升，胎不出，子死则寒熨人腹中，急如产状，虚乏少气，困顿欲死，烦闷反复，服药母即得安，下血亦止，其当产者立生方。
蟹爪（一升） 甘草 桂心（各二尺） 阿胶（二两）
上四味 咀，以东流水一斗煮取三升，去滓，纳胶烊尽，能为一服佳，不能者食顷再服。若口急不能饮者，格口灌之，药下便活也，与母俱生。若胎已死，独母活也。若不僵仆，平安妊娠无有所见，下血服此汤即止。或云桂不安胎，亦未必尔。
丹参十二两， 咀，以清酒五升煮取三升，温服一升，日三。
地黄汁和代赭末，服方寸匕。
桑蝎虫屎烧灰，酒服方寸匕。
治半产，下血不尽，苦来去烦满欲死方。
香豉一升半，以水三升煮三沸，漉去滓，纳鹿角末一方寸匕，顿服之，须臾血自下。
葵子（一升） 榆白皮（一把，切）
上二味以水五升煮五沸，每服一升，日三。
葵子 茯苓（各一两上二味为末，以水服方寸匕，日三，小便利则止。（仲景云∶妊娠有水气，身重，小便不利，洒淅恶寒，起即头眩。）
葵子一升，以水三升，煮取二升，分再服。
又方 葵根一把，以水三升，煮取二升，分再服。
治妊娠小便不通利方∶芜菁子十合为末，水和服方寸匕，日三。
黍穣烧灰，酒服方寸匕，日三。
龙骨五两，治下筛，酒服方寸匕，空腹服，日三，久者二十服愈。
爪甲 乱发上二味并烧灰，等分，酒服方寸匕，日三，饮服亦得。
桂心 鹿角屑 大豆黄卷（各一两）
上三味治下筛，酒服方寸匕，日三服。
取夫爪甲烧作灰，酒服之。
取故船上竹茹，曝干捣末，酒服方寸匕，日三。亦主遗尿。
白薇 芍药（各一两）
上二味治下筛，酒服方寸匕，日三。
矾石 牡蛎（各二两）
上二味治下筛，酒服方寸匕，亦治丈夫。
胡燕窠中草烧末，酒服半钱匕，亦治丈夫。
烧遗尿人荐草灰，服之瘥。
灸横骨当阴门七壮。
人参 黄芩 酸石榴皮（各三两） 榉皮（四两） 粳米（三合）
上五味 咀，以水七升，煮取二升半，分三服。
白杨皮一斤 咀，以水一大升，煮取二小升，分三服。
烧中衣带三寸为末，服之。
羊脂如棋子大十枚，温酒一升，投中顿服之，日三。
薤白（切，一升） 酸石榴皮 阿胶（各二两） 黄柏（三两，《产宝》作黄连） 地榆（四两）
上五味 咀，以水七升，煮取二升半，分三服，不瘥更作。
阿胶 艾叶 酸石榴皮（各二两）
上三味 咀。以水七升，煮取二升，去滓纳胶令烊，分三服。
黄连（一升） 黄柏（一斤） 栀子（二十枚）
上三味 咀，以水五升渍一宿，煮三沸，服一升，一日一夜令尽。呕者加橘皮一两，生姜二两。亦治丈夫常痢。
石榴皮 曲 黄柏（一作麦 ） 乌梅 川连 艾（各一两） 防己（二两，一作防风）
阿胶上十味为末，蜜和丸如梧子大，饮服二十丸，日三，渐加至三十、四十丸。
灸气海百壮三报。
茯苓 白术（各四两，崔氏无术） 黄芩 杏仁（各三两） 旋复花（二两）
上五味 咀，以水六升，煮取二升半，分三服。
治妊娠腹大，胎间有水气方。
鲤鱼（一头，二斤） 白术（五两） 生姜（三两） 芍药 当归（各三两） 茯苓（四两）
上六味 咀，以水一斗二升先煮鱼，熟澄清，取八升，纳药煎，取三升，分五服。
芜菁根洗净去皮，捣酢和如薄泥，勿令有汁，猛火煮之二、三沸，适性敷肿以帛急裹之，日再。寒时温覆。非根时用子，若肿在咽中，取汁含咽之。
又方 烧 牛屎酢和敷之，干则易，亦可服方寸匕，日三。
赤小豆（五升） 商陆根（一斤，切）
上二味以水三斗，煮取一斗，稍稍饮之，尽更作。一方加泽漆一斤。
