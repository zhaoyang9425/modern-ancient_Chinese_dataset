论曰∶瘭疽者，肉中忽生点子如豆粒，小者如黍粟，剧者如梅李，或赤、或黑、或青、或白，其状不定，有根不浮肿，痛伤之应心，根深至肌，经久便四面悉肿 ，黯熟紫黑色，能烂坏筋骨。若毒散，逐脉入脏杀人。南人名为拓着毒浓肉处，即割去之。亦烧铁烙之，令焦如炭。或灸百壮。或饮葵根汁，或饮蓝青汁，若犀角汁及升麻汁、竹沥黄龙汤等诸单方治，专去其热取瘥。其病喜着十指，故与代指相似，人不识之，呼作代指，不急治，亦逐脉上入脏杀人。南方人得之，皆斩去其指。初指头先作黯 ，后始肿赤黑黯， 痛入心是也。
代指者，先肿 热痛，色不黯，缘爪甲边结脓。剧者，爪皆脱落。此谓之代指病也。但得一物，冷药汁拓渍之佳。若热盛服漏芦汤，（方见本卷痈疽门）及拓渍之。敷升麻膏（方见本卷丹毒门）亦可。针去血，不妨洗渍涂膏也。复有恶肉病者，身上忽有肉如赤豆粒，突出便长，推出如牛马乳，上如鸡冠状，不治自长出不止，亦不痛痒，此由春冬时受恶风入肌脉中，变成此疾，治之宜服漏芦汤，外烧铁烙之，日日为之，令焦尽，即以升麻膏敷上，积日乃瘥。
又有赤脉病者，身上忽有赤脉络起陇耸如死蚯蚓之状，视之如有水在脉中，长短皆逐脉所处，此由春冬受恶风入络脉中，其血肉瘀所作也，宜五香连翘汤（方见本卷痈疽门）及竹沥等治之。刺去其血仍敷丹参膏（方见本卷痈疽门）。亦用白鸡屎涂之良。
恶核病者，肉中忽有核累累如梅李核，小者如豆粒，皮肉疼痛壮热恶寒是也。与诸疮根瘰结筋相似。其疮根瘰 因疮而生，是缓无毒。恶核病卒然而起有毒，若不治入腹，烦闷杀人，皆由冬月受温风，至春夏有暴寒相搏，气结成此毒也。但服五香汤主之（方见本卷痈疽门）。又以小豆末敷之，亦煮汤渍时时洗之，消后以丹参膏敷之，令余核尽消。凡恶核初似被射工毒无常定处，多恻恻然痛，或时不痛。人不痛者即不忧，不忧则救迟，救迟则杀人，是以宜早防之。尤忌食鸡、鱼、猪、牛、马、驴等肉。其疾初如粟米，或似麻子，在肉里而坚似 ，长甚速。初得多恶寒，须臾即短气，取吴茱萸半斤作末，水一升和，绞取汁，顿服，以滓 ?
凡KT 病喜发四肢，其状赤脉起如编绳，急痛壮热。其发于足，喜从 起至踝，亦如编绳，故云KT 病也。发于肾，喜着腋之下，皆由久劳热气盛为湿凉所折，气结筋中成此病也。若不急治，其久溃脓，亦令人筋挛缩也。若不消溃，其热气不散，多作趺病，漏芦汤主之。泻后锋针数针去恶血，气针泻其根，核上敷小豆末，取消为度。又用治丹法治之。又用治痈三味甘草散敷之（无方）。若溃，敷膏散一如痈法。
恶核KT 病瘭疽等，多起岭表，中土鲜有，南方人所食杂类繁多，感病亦复不一，仕人往彼深须预防，防之无法，必遭其毒，惟五香汤、小豆散（即麻子小豆散，本卷痈疽门），吴茱萸皆其要药。
凡附骨疽者，以其无破（《外台》作故）附骨成脓，故名附骨疽。喜着大节解中，丈夫、产妇喜着 中，小儿多着脊背。大人急着者，先觉痛不得动摇，按之应骨痛，经日便觉皮肉渐急，洪肿如肥状是也。小儿才手近便大呼，即是肢节有痛候也。大人缓着者，先觉肌烘烘然，经日便觉痛痹不随。小儿四肢不能动摇，亦如不随状。看肢节解中，若有肌烘烘处，不知是附骨疽。令遍身成肿不至溃，体皆有青黯，大人亦有不别，呼为贼风风肿，不知是疽也。
凡又夏秋露卧，为冷所折，风热伏结而作此疾。急者热多风少，缓者风多热少。小儿未知取风冷，何故而有此疾？由其血盛肌嫩为风折之，即使凝结故也。凡初得附骨疽，即服漏芦汤下之。敷小豆散得消。可服五香连翘汤（方见本卷痈疽门中）。
凡贼风，其人体卒无热，中暴风冷，即骨解深痛不废转动，按之应骨痛，久即结痛，或结瘰 ，其附骨疽久即肿而结脓，以此为异。若治附骨作贼风，则增益病深脓多。若治贼风作附骨，则加风冷，遂成瘰 偏枯挛曲之疾也。疗之之效，皆在善始耳。此非天下至精，其孰能与于此。若候附骨与贼风为异者，附骨之始，未肿但痛而已。其贼风但痛不热，附骨则其上壮热，四体乍寒乍热，小便赤，大便涩而无汗，若得下却热并开发腠理，便得消也。纵不消尽，亦得浮浅近外。凡贼风，但夜痛，骨不可按抑，不得回转，痛处不壮热，亦不乍寒乍热，觉身体索索然，冷欲得热熨，痛处即小宽，时复有汗出，此为贼风证也。宜针灸熨爆。
服 ?
又有风热毒相搏为肿，其状先肿上生瘭浆，如火灼处，名曰风热毒，治之一如丹法。
又有洪烛疮，身上忽生瘭浆，如沸汤洒。剧者遍头面，亦有胸胁腰腹肿缓，通体如火汤灼瘭起者是也。治之法，急服漏芦汤下之，外以升麻膏敷之。其敷升麻膏若无效，一根据敷丹方。
凡热疮起，便生白脓黄烂，疮起即浅，但出黄汁名肥疮。
浸淫疮者，浅，搔之，蔓延长不止。瘙痒者，初如疥，搔之转生汁，相连者是也。
疮者，初作亦如肥疮，喜着手足，常相对生，随月生死，痛痒坼裂，春夏秋冬随瘥剧者是也。
有久痈余疮，败为深疽者，在 胫间喜生疮中水恶露寒冻不瘥，经年成骨疽，亦名疮。深烂青黑，四边坚强，中央脓血汁出，百药不瘥，汁溃好肉处皆虚肿，亦有碎骨出者，可温赤龙皮汤渍（方见二十三卷肠痈篇）。夏月日日洗，冬月四日一洗。青肉多可敷白 茹散（方见本卷痈疽门中）。食去恶肉，可三日一敷之止。后长敷家猪屎散（方见本卷痈疽门），得瘥止。取猪屎烧灰作末如粉，至疮中令满，白汁出吮去，随更敷之瘥止。若更青肉，复着白茹散，如前法家猪屎散取平复。
凡骨疽百药不瘥者，可疮上以次灸之，三日三夜便瘥。如疮不瘥，瘥而复发，骨从孔中出者，名为骨疽，取先死乌雌鸡一只，去肉取骨，熬焦如炭，取三家牛 木刮取屑，三家甑HT ?
射干 甘草 枳实 升麻 干地黄 黄芩（各八分） 麝香（二分） 前胡（三分） 犀角（六分） 大黄（十分）
上十味 咀，以水九升，煮取三升，下大黄一沸，去滓，纳麝，分三服，瘥止。亦不限剂数（《外台》无黄芩）。
黄 （六分） 升麻（四分） 款冬花（二分） 附子 苦参（《范汪》无） 赤小豆（各一分）
上六味为末，酒服方寸匕，稍加，日三服。
白芷 大黄 芎 黄芩 黄连 甘草 细辛 本 当归 藜芦 莽草（各一两）
上十一味 咀，以水二斗，先煮猪蹄一具，取一斗煮药，取五升浸疮，即瘥。
灶屋尘 灶突尘 釜下土（各一斤）
上三味合研令匀，以水一斗煮三沸，取汁洗，日三四度。
剥去疮痂，以温醋泔清洗之，以胡燕窠和百日男儿屎如膏，敷之。
腊月糖昼夜连浸数日，乃愈。
鲫鱼（一枚，长三寸者） 乱发（如鸡子大） 猪脂（一升）
上三味，煎为膏敷之。
黄连（二两） 胡粉 甘草 茹（各二分）
上四味治下筛，以粉疮上，日三四度。
青木香 滑石 龙骨（各三两） 胡粉（一两） 米粉（一升）
上五味为末，稍粉病上，日三。
芜菁子熬捣碎，帛裹展转敷上良。
麻子熬作末，摩上良。
酒和面敷之。
以猪胆敷之良。
乱发灰服方寸匕，日三。亦治发背。
芸苔菜煮取汁一升服之，并食干熟芸苔数顿，少与盐酱。冬月研子，水和服之又方 枸杞根并葵根叶煮汁，煎令如饴，随意服之。
以盐汤洗拭了，烧皂荚灰粉上，良。
牛耳中垢敷之良。
梁上尘和车 中脂敷之。
生麻油滓，绵裹布疮上，虫出。
以沸汤灌疮中三四遍（汤一作饧）。
用芸苔熟捣，湿布袋盛之，埋热灰中更互熨之，不过二三度安瘥，冬用干者。
皂荚煎汤洗疮拭干，以柏皮为末敷，勿令作痂。
以青竹筒一枚，径一寸半，长三尺，中着大豆一升，以糠、马屎二种烧取火，当竹筒中烧之，以器承两头取汁，先以泔清和盐，热洗疮了，即涂豆汁，不过三度，极效。
嚼胡麻敷，以绵裹之，日易神良。
捣谷子敷之。亦治金疮。
用龙骨末，粉疮四面，浓二分。以膏着疮中，日二易。虫出如发，尽愈。膏方如下。
大虾蟆（一枚自死者） 乱发（如鸡子大） 猪脂（一斤）
上三味，取二味纳脂中煎，略消尽，下待冷，更纳盐一合搅和，充前用。
以猪胆和楸叶捣，封之。
捣白杨叶末，敷之。
捣芜菁子敷之，帛裹，日一易。
穿地作坑，口小里大，深二尺，取干鸡屎二升，以艾及荆叶捣碎，和鸡屎令可燃火，坑中烧之，令烟出，纳疽于坑中熏之，以衣拥坑口，勿泄气，半日当有虫出，甚效。
槲皮烧为末，饮服方寸匕。
新剥鼠皮如钱孔大，贴肿上，即脓出。已溃者，取猪脊上脂，贴之。
灸踝骨中央数十壮，或至百壮。
用鲫鱼一枚，破腹勿损，纳白盐于腹中，以针缝之，入铜器中火上煎，令干作末，敷疽疮中。无脓者，以猪脂和敷上，小痛毋怪也，十日瘥。
灸间使后一寸，随年壮，立瘥。
苦瓠（一两） 蜂房 蛇蜕（各半两） 大豆（半合） 梁上尘（一合）
上五味治下筛，以粉为粥和敷纸上，贴之，日三。（《古今录验》无大豆。）
煎饼乘热拓之。亦治细癣。
猪牙车骨年久者，槌破烧令脂出，热涂之。
苦楝皮若枝，烧作灰敷上，干者以猪脂和涂之。并治小儿秃疮及诸恶疮。
用醋一升温令沸，以生薤一把纳中，封疮上，瘥为度。
捣桃叶和鲤鱼 糁封之。亦可以 敷上。
炒腊月饴糖敷之。
烧故履系为末，敷之。
烧松根取脂涂之。
用醋和灰涂之。
以热牛屎涂之。
烧干虾蟆和猪脂敷之。
楝实（一升） 桃皮 苦参 地榆根（各五两）
上四味 咀，以水一斗，煮取五升，温洗之，日一度。治久 疥湿疮，浸淫日广，痒不可堪，搔之黄汁出。
用羊蹄根净去土，细切，熟熬，以醋和，熟捣，洗净疮敷上，一时顷，以冷水洗之，日一度。又阴干作末，痒时搔则汁出，以粉之，又以生葱根揩之。（《千金翼》无葱字。）
治一切 疮（凡脚 及曲 中痒，搔则黄汁出，是名风疽）∶
灸足大指歧间二七壮。
又灸大趾头亦佳。
烧白芋灰温汤和，浓三分敷疮上，干即易，五六度瘥。
栎根皮三十斤锉，以水三斛，煮令热，下盐一把，令的的然热浸疮，当出脓血，日日为之瘥止。
捣薤叶敷疮口，以大艾炷灸药上，令热入内即瘥。
矾石 松脂 乱发 蜡（各二分） 猪膏（四两）
上五味煎发候消，纳矾石，次纳松脂，次纳蜡，去滓，先刮洗疮令净，然后用药涂之，日二三。不痛久疮，时愈新疮、迟愈 、疥、痒疮、头秃者，皆即愈生发。
烧扁竹灰和楮白汁涂之。
羊屎、麻根烧烟断膏和封上。有汁者，干敷之。
以面一升作饼大小覆疮，灸上令热，汁出尽瘥。
用白马屎曝干，以河水和煮十沸，绞出汁洗之。
以水渍自死蛇一头，令烂去骨，以汁涂之，随瘥。
蛇蜕皮一具烧为末下筛，猪脂和敷。醋和亦得。
苦瓠一枚，碎煮汁洗之，日三度。又煎以涂癣甚良。当先以泔净洗乃涂，三日又方 烧 猪屎敷之。
盐汤洗捣地黄叶贴之。
烧莨菪子为末敷之。
烧鲫鱼灰和酱清敷之。
雄黄 雌黄 芎 升麻 乌头 防己 竹灰 黄连 黄柏 水银（各二两） 胡粉（一分） 蜡（三两） 杏仁（三十枚） 巴豆（二十枚） 松脂 乱发（各一鸡子大）
上十六味 咀，以猪膏三升急煎，令发消，去滓，停小冷，入真珠三钱匕，搅令相得以敷之。凡用膏，先净洗疮拭干，乃敷上，敷讫以赤石脂、黄连散粉之。（《翼方》无竹灰、水银?
水银（一两） 黄连（二两） 经墨（三分）
上三味治下筛，以不中水猪脂和敷上，不过二三度瘥，神良。若欲多作任人，水银大须熟研。其药惟不治金疮。
取牛蒡根熟捣，和腊月猪脂封上，瘥止。并治久不瘥诸肿、恶疮、漏疮等，皆瘥。
取马齿菜捣封上，瘥止。
取蜘蛛膜粘贴，数易之，瘥止。
取菖蒲为末，敷上，日三夜二。
芜荑 藜芦（各一两） 姜黄 青矾 雄黄（各一分） 苦参 沙参（各三两） 附子（一枚）
上八味治下筛，先以盐汁洗疮，去痂，干拭敷上，小儿一炊久剥去之，大人半日才剥，再敷，不过三四度愈。
治诸疮久不瘥，并治六畜方∶用枣膏三升，水三斗，煮取一斗半，数洗取愈。
用甘草二两 咀，水五升，煮取一升半，渍之。
以唾和白 砂，搜面作碗子，盛唾，次着 砂如枣许，以爪指着中，一日瘥。
以毛杂黄土作泥，泥指上，浓五分，纳 灰中煨之，令热可忍，泥干即易，不过数度瘥。
刺指热饭中二七遍。
以麻沸汤渍之即愈。
单煮地榆汤渍之半日。
取姜黄、葱叶煮沸渍之。
以蜀椒四合，水一升，煮三沸渍之。
先刺去脓血，炙鱼 皮令温，以缠裹周匝，痛止便愈。
猪脂和盐煮令消，热纳指中，一食久住。（《翼方》和干姜。）
用酱清和蜜，温涂之。
灸指端七壮，立瘥。
还坐厕上以指倒捋二七下，即瘥。
真珠（一分） 干姜（二分）
上二味捣，以粉疮上，日三。
酒搦猪胰洗之，慎风冷。
治冬月冒涉冻凌面目手足皴瘃，及治热痛欲瘃方∶
用麦窠煮令浓，热洗之。
用马屎三升，以水煮令沸，渍半日愈。
用猪脂着热酒中洗之。
煮茄根洗之。
芎 （三分） 蜀椒（二分） 白芷 防风 盐（各一两）
上五味 咀，以水四升，煎取浓涂之。或猪脂煎更良。
用鸡屎一升，水二升，煮数沸，停小冷，渍半日，瘥止。亦用马屎。忌踏、酒、吐及妇人秽血。
熔胶，胶干，以故帛粘贴。
以 砂、矾石为末裹之，以瘥为度。
捣鬼针草苗汁，鼠粘草根和腊月猪脂敷之。
