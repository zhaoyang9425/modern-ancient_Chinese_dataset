附子 乌头（各四两） 人参 茯苓 半夏（各五两） 朱砂（一两）
上六味末之，蜜丸，以真丹为色，先食服，如大豆二丸，生姜汤下，日三，须臾进热粥二升许，重复出汗止。若不得汗，汗少不解复服如前法。若得汗足应解而不解者，当服桂枝汤。此药多毒，热者令饮水，寒者温饮解之。治疟先发服二丸。（《要略》用细辛不用人参
治伤寒五六日以上不解，热在胸中，口噤不能言，惟欲饮水，为坏伤寒。医所不能治成为死人，精魂已竭，心下才温，以杖发其口开灌药咽中，药得下即愈。麦奴丸一曰黑奴丸，二曰水解丸。
釜底墨 灶突墨 梁上尘 麦奴 黄芩 大黄 芒硝（各一两） 麻黄（二两）
上八味末之，蜜丸，如弹子大，以新汲水五合研一丸破渍置水中，当药消尽服之，病者渴欲饮水，极意不问升数，欲止复强饮，能多饮为善，不欲饮水当强饮。服药须臾当寒，寒竟
