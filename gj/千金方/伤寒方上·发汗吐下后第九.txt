伤寒已解半日许，复心烦热，其脉浮数者，可更发汗，宜桂枝汤。凡发汗后饮水者，必喘，宜慎也。
竹叶（二把） 半夏（半升） 麦冬（一斤） 人参 甘草（各二两） 生姜（四两） 石膏（一斤）
上七味 咀，以水一斗煮取六升，去滓，纳粳米半升，米熟去之，分服一升，日三。张文仲不用生姜。
桂枝（一两十七铢） 麻黄（十六铢） 芍药 生姜（各一两六铢） 甘草（一两二铢）杏仁（十六枚） 大枣（五枚）
上七味 咀，以水五升煮麻黄再沸去沫，纳诸药煮取二升，适寒温分再服，取微汗而
桂心 麻黄 甘草 干姜 芍药 细辛（各三两） 五味子 半夏（各半两）
上八味 咀，以水一斗煮麻黄减二升，去上沫，纳诸药煮取三升，分三服，相去十里许复服之。若渴者去半夏加栝蒌根三两。若微痢去麻黄加荛花如一鸡子大熬令赤色。若噎加附子一枚。若小便不利小腹满者去麻黄加茯苓四两。若喘去麻黄加杏仁半升，数用神效。
甘草（二两） 麻黄（四两） 石膏（半斤） 杏仁（五十枚）
上四味 咀，以水七升先煮麻黄去沫，令减二升，纳诸药煎取三升，分三服。
栀子（十四枚） 香豉（四合，绵裹）
上二味，以水四升先煮栀子，取二升半，次纳豉煮取一升半，分二服，温进一服得快吐止后服。
浓朴（八两） 人参（一两） 甘草（二两） 生姜（八两） 半夏（半升）
上五味 咀，以水一斗煮取三升，分三服。
治太阳病发汗汗出不解，其人仍发热，心下悸，头眩，身 动，振振欲擗
茯苓 芍药 生姜（各三两） 白术（二两） 附子（一枚）
上五味 咀，以水八升煮取二升，温服七合。
葛根（半斤） 黄连 黄芩（各三两） 甘草（二两）
上四味 咀，以水八升先煮葛根减二升，纳诸药煮取二升，去滓，分再服。
茯苓（四两） 白术 桂心（各三两） 甘草（二两）
上四味 咀，以水六升煮取三升，去滓分三服。
大黄（八两） 芒硝 杏仁（熬） 葶苈（各五两）
上四味，捣筛大黄、葶苈，余二味别研如脂和散，取如弹丸大一枚，甘遂末一钱匕，白蜜二合，水一升，煮取八合，温顿服之，病乃自下，如不下更服，取下为效。
伤寒六七日结胸热实，其脉沉紧心下痛，按之正坚，宜大陷胸汤。
太阳病重发汗而复下之，不大便五六日，舌上干而渴，日晡小有潮热，心胸大烦，从心下至小腹坚满而痛不可近，其方如下。
甘遂末（一钱匕） 大黄（切，六两）芒硝（一升）
上三味，以水六升先煮大黄取二升，去滓，纳芒硝一沸，次纳甘遂，分再服，一服得快利止后服。
治伤寒发汗后，胃中不和，心下痞坚，干噫食臭，胁下有水气，腹中雷
生姜（四两） 甘草 人参 黄芩（各三两） 干姜 黄连（各一两） 半夏（半升） 大枣（十二枚）
上八味 咀，以水一斗煮取六升，去滓，分服一升，日三。
治伤寒中风，医反下之，其人下痢，日数十行，谷不化，腹中雷鸣，心下痞坚结满，干呕，心烦不能得安，师见心下痞谓病不尽，复下之，其痞益甚，此非结热，但以胃中虚客气上逆使之然也，宜治之方。
甘草（四两） 黄芩 干姜（各二两） 黄连（一两） 半夏（半升） 大枣（十二枚）
上六味 咀，以水一斗煮取六升，去滓。分服一升，日三。
治伤寒吐下后七八日不解，结热在里，表里俱热，时时恶风大渴，舌上干燥而烦，欲饮水数升者方。
石膏（一升） 知母（六两） 甘草（二两） 粳米（六合）
上四味 咀，以水一斗煮米熟，去滓，分服一升，日三。诸亡血及虚家不可与白虎汤。
若立夏后至立秋前得用之，立秋后不可服，春三月尚凛冷亦不可与之，与之则呕利腹痛。
伤寒无大热而口干渴，心烦，背微恶寒，宜服白虎汤。
伤寒脉浮，发热无汗，其表不解，不可与白虎汤。
渴欲饮水无表证，宜白虎汤。
若渴欲饮水，口燥舌干者，宜白虎汤。
青葙子（五两） 黄芩 栝蒌根 苦参（各一两） 黄柏（二两） 龙胆 栀子仁 黄连（各三两）
上八味为末，蜜丸如梧子大，先食服七丸，日三，不知稍加。（一本云饧和为丸。）
治伤寒热病十日以上，发汗不解及吐下后诸热不除，及下痢不止，斑出皆治
大青（四两） 甘草 阿胶（各二两） 豆豉（一升）
上四味 咀，以水八升煮取三升，去滓，煮三沸去豉，纳阿胶令烊，顿服一升，日三服。欲尽复作，常使有余，渴者当饮，但除热止吐下，无毒。深师治劳复。（《肘后》有赤石脂三两。胡洽《集验》同。）
知母（二两） 麻黄 甘草 芍药 黄芩 桂心（各一两）
上六味 咀，以水七升煮取二升半，服五合，日三，温覆令微汗。若心烦不得眠，其人欲饮水，当稍稍饮之，令胃中和则愈。
初得病，或先头痛身寒热，或涩涩欲守火，或腰背强直，面目如饮酒状，此伤寒初得一二日，但烈火灸心下三处。第一处去心下一寸名巨阙，第二处去心下二寸名上脘，第三处去心下三寸名胃脘，各灸五十壮。然或人形大小不同，恐寸数有异，可绳度随其长短寸数最佳，取绳从心头骨名鸠尾头度，取脐孔，中屈绳取半，当绳头名胃脘。又中屈半绳更分为二分，从胃脘向上度一分即是上脘。又上度取一分即是巨阙。大人可灸五十壮，小儿可三壮，亦随其年灸之大小以意斟量也。
若病者三四日以上，宜先灸胸上二十壮。以绳度鼻正上尽发际，中屈绳断去半，便从发际入发中，灸绳头名天聪，又灸两颞 ，又灸两风池，又灸肝俞百壮，余处各二十壮，又灸太冲三十壮，神验。
