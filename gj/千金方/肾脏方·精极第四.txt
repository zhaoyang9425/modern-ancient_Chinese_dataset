论曰∶凡精极者，通主五脏六腑之病候也。若五脏六腑衰，则形体皆极，眼视而无明，齿焦而发落。身体重则肾水生，耳聋行步不正。凡阳邪害五脏，阴邪损六腑。阳实则从阴引阳，阴虚则从阳引阴。若阳病者主高，高则实，实则热，眼视不明，齿焦发脱，腹中满满，则历节痛痛，则宜泻于内。若阴病者主下，下则虚，虚则寒，体重则肾水生，耳聋行步不正。
邪气入内，行于五脏则咳，咳则多涕唾，面肿气逆，邪气逆于六腑，淫虚厥于五脏，故曰精极也。所以形不足温之以气，精不足补之以味。善治精者，先治肌肤筋脉，次治六腑。若邪至五脏，已半死矣。扁鹊曰∶五阴气俱绝不可治，绝则目系转，转则目精夺，为志先死，远至一日半日，非医所及矣。宜须精研以表治里，以左治右，以右治左，以我知彼，疾皆瘥矣。
竹叶（切二升） 黄芩 茯苓（各三两） 甘草 麦冬 大黄（各二两） 生姜（六两）
芍药（四 ？
上九味 咀，以水九升，煮取三升，去滓，分三服。
生地汁（二升） 麦冬汁 赤蜜（各一升） 竹沥（一合） 石膏（八两） 人参 川芎 桂心 甘草 黄芩 麻黄（各三两） 当归（四两）
上十二味 咀，以水七升，煮八味取二升，去滓，下地黄等汁，煮取四升，分四服，日三夜一。
茯苓（四两） 甘草 芍药 桂心 干姜（各三两） 远志 人参（各二两） 大枣（五枚）
上八味 咀，以水八升，煮取三升，分三服。
鹿角为末，白蜜和丸如梧子大，每服七丸，日三服，十日。大效。
浆水煮蒺藜子令熟，取汁洗阴二十日，大效。
棘刺 干姜 菟丝子（各二两） 天冬 乌头 小草 防葵 山药 萆 细辛 石龙 芮 枸杞子 巴戟天 葳蕤 石斛 浓朴 牛膝 桂心（各一两）
上十八味为末，蜜丸如梧子大，酒服五丸，日二服。（深师以蜜杂鸡子白各半和丸，苦患风痿痹气，体不便，热烦满，少气消渴，加葳蕤、天冬、菟丝子。身黄汗，小便赤黄不利，加石龙芮、枸杞子。关节腰背痛，加萆 、牛膝。寒中气胀，时泄数唾呕吐，加浓朴、干姜、桂心。阴囊下湿精少，小便余沥，加石斛，皆以意增之。《古今录验》以干地黄代干姜，以麦冬代天冬，以杜仲代山药，以柏子仁代枸杞子，以苁蓉代葳蕤，用治男子百病，小便过多失精）。
人参 麦冬 赤石脂 远志 续断 鹿茸（各一两半） 柏子仁 丹参 韭子（各一两六铢）
上十四味为末，蜜丸如梧子大，酒服二十丸，日再，加至三十丸。
菟丝子 车前子 韭子（各一升） 矾石 当归（各二两） 川芎 附子（各三两） 桂心（一两）
上八味为末，蜜丸如梧子大，酒服五丸，日三。
大枣（五十枚） 韭子（五合） 黄 人参 甘草 干姜 当归 龙骨 半夏 芍药？
上十味为末，蜜丸如梧子大，酒服五丸，日三服。
韭子（一升） 甘草 桂心 紫石英 禹余粮 远志 山萸肉 当归 天雄 紫菀 山药 细辛 茯苓 僵蚕 菖蒲 人参 杜仲 白术 干姜 川芎 附子 石斛 天冬（各一两半）苁蓉 黄 菟丝子 干地黄 蛇床子（各二两） 大枣（五十枚） 牛髓 干漆（四两）
上三十一味为末，牛髓合白蜜、枣膏合捣三千杵，丸如梧子大，空腹服十五丸，日再，加至二十丸。
韭子 麦冬（各一升） 菟丝子 车前子（各二合） 川芎（三两） 白龙骨（三两）
上六味治下筛，酒服方寸匕，日三。不止，稍增。甚者，夜一服。（《肘后》用泽泻一两半）。
治大虚劳，梦泄精，茎核微弱，气血枯竭，或醉饱伤于房室，惊惕忪悸，小？
酸枣仁（二合） 泽泻 人参 芍药 桂心（各一两） 黄 甘草 茯苓 白龙骨 牡蛎（各二？
上十二味 咀，以水九升，煮取四升，一服七合，日三。若不能食，小腹急，加桂心六两。
治梦泄失精方∶韭子一升治下筛，酒服方寸匕，日再服，立效。
治虚劳尿精方∶韭子（二升） 稻米（三升）
上以水一斗七升，煮如粥，取汁六升，分三服。精溢同此。
韭子（二升） 粳米（一合）
上二味于铜器中合熬，米黄黑乘热，以好酒一升投之，绞取汁七升，每服一升，日三服，尽二剂。
石榴皮（《外台》作柘白皮） 桑白皮（切，各五合）
上二味，以酒五升，煮取三升，分三服。
干胶（三两）
上研末，以酒二升和，分三服，温服，瘥止。（一方用鹿角胶。
羊骨（一具） 饴糖（半斤） 生地 白术（各三斤） 大枣（二十枚） 桑皮 浓朴（各一两）阿？
上十五味 咀，以水五斗，煮羊骨，取汁三斗，去骨，煮药约取八升，下饴令烊，平旦服一升，后旦服一升。
虚劳尿精，灸第七椎两旁各三十壮。
又灸第十椎两旁各三十壮。
又灸第十九椎两旁各二十壮。
又灸阳陵泉、阴陵泉各随年壮。梦泄精，灸三阴交二七壮，梦断神良。（内踝上大脉，并丈夫梦失精及男子小便浊难，灸肾俞百壮。
男子阴中疼痛，溺血精出，灸列缺五十壮。
失精，五脏虚竭，灸屈骨端五十壮。阴上横骨中央，宛曲如却月，中央是也。此名横骨男子虚劳失精，阴上缩，茎中痛，灸大赫三十壮。穴在屈骨端三寸。
男子虚劳失精，阴缩，灸中封五十壮。
男子腰脊冷疼，溺多白浊，灸脾募百壮。
男子失精，膝胫疼痛冷，灸曲泉百壮。穴在膝内屈纹头。
