论曰∶凡齿龈宣露，多是疳 及月蚀，以角蒿灰夜敷龈间，使满，勿食油，不过二三夜，瘥。食油及干枣即发，所以患齿者，忌油干枣及桂心。每旦以一捻盐纳口中，以暖水含，揩齿及叩齿百遍，为之不绝，不过五日，口齿即牢密。凡人齿龈不能食果菜者，皆由齿根露也，为此盐汤揩齿、叩齿法，无不愈也，神良。凡人好患齿病，多由月蚀夜食饮之所致也，识者深宜慎之。所以日月蚀未平时，特忌饮食，小儿亦然。
白附子 知母 细辛（各六铢） 川芎 高良姜（各十二铢）
上五味末之，以绵裹少许着齿上，有汁吐出，一日两度，含之，亦治口气。
又方 切白马悬蹄如米许，以绵裹着痛处孔中，不过三度。
雀麦草一名杜姥草，似牛毛草，以苦瓠叶四十枚净洗，露一宿，平旦取草屈长二寸，广一寸，浓五分，以瓠叶裹缚之，作五六十裹子，取三年酽醋浸之，至日中取两裹纳火中，炮令极热，纳口中齿外边熨之，冷则易之，取铜器以水纳中，解裹于水中洗之，得虫长三分，老者黄赤色，小者白色，多者得三四十枚，少者得一二十枚。
莨菪子三合，如无，葱子、韭子并得，以青钱七文，烧令赤，取小口罂子令可口含得者，将钱纳罂子中，取一撮许莨菪子安钱上，令炮炮声，仍与半合许水淋，令气上，从罂出，将口含罂口，令气莫出，用熏齿，冷复更作，取三合药尽为剂。非止虫齿得瘥，或风齿、龋齿、齿中病悉主之，口中多津，即吐之。
白杨叶切一升，水三升，煮取一升，含之。
大醋一升煮枸杞根白皮一升，取半升含之，虫立出。
取桃仁少许，以钗头穿向灯上烧之，烟出，经少时吹灭，即纳入口安虫齿上咬之，不过五六度。（一方作胡桃仁。
地龙置石上，着一撮盐，须臾化为水，以面展取，却待凝浓，取以纳病上，又以皂荚去皮涂上，虫即出。
纯麻子烛烬研，以井花水涂之。
黑 羊脂、莨菪子各等分，先烧铁锄斧銎令赤，纳其中，烟出，以布单覆头，令烟气入口熏之。
黄芩 甘草 桂心 当归 细辛 蛇床子（各一两）
上六味 咀，以醋浆水七升，煮取三升，去滓含之，日三夜二。
莽草（十叶） 猪椒附根皮（长四寸者七枚）
上二味 咀，以浆水二升，煮取一升，满口含，倦即吐却，日二三度。
松叶（一把切） 盐（一合）
上二味以酒三升，煮取一升含之。
生地黄绵裹着齿上，咋之，又 咀，以汁渍齿根，日四、五着之，并咽汁，十日大佳。
生地黄 独活（各三两）
上二味 咀，以酒一升渍一宿，以含之。
。
生竹茹二两，醋煮含之。
细辛（二两） 甘草（一两）
上二味 咀。以醋二升煎取一升，日夜旋含之。
矾石一两，烧水三升，煮取一升，先拭血，乃含之，已后不用朽人牙根，齿落不用之可也。
以苦竹叶浓煮之，与盐少许，寒温得所，含之，冷吐。
温童子小便半升，取三合含之，其血即止。
刮生竹皮二两，苦酒浸之，令其人解衣坐，使人含 其背上三过。仍取竹茹浓煮汁，勿与治酒醉、牙齿涌血出方。
当归（二两） 桂心 细辛 甘草（各一两） 矾石（六铢）
上五味 咀。以浆水五升，煮取二升含之，日五六，夜三。
烧钉令赤，注血孔中，止。
治头面风，口齿疼痛不可忍方。
蜀椒（二合） 莽草（十叶） 雀李根 独活（各二两） 细辛 川芎 防风（各一两）
上七味 咀。以酒二升半，煮三五沸，去滓含之，冷吐，更含之，勿咽汁。（张文仲有白术二两）
鸡屎白烧灰，以绵裹置齿痛上，咬咋之。
鸡屎白以醋渍煮，稍稍含之。
煮枸杞汁含之。
生地黄（一节），蒜（一瓣）。上二味熟捣绵裹着痛上，咬之，勿咽汁，汁出吐之，日日 ？
含驴尿，须臾止。
风齿疼痛，灸外踝上高骨前交脉三壮。
又以线量手中指至掌后横纹，折为四分，量横纹后当臂中灸二壮愈，随左右。
独活（三两） 黄芩 川芎 细辛 荜茇（各二两） 当归（三两） 丁香（一两）
上七味 咀。以水五升，煮取二升半，去滓含嗽之，须臾闷乃吐，更含之。（《古今录验》同，有甘草二两）
含白马尿，随左右含之，不过三五口。
腐棘刺二百枚，以水二升，煮取一升，旋旋含之，日四五度，以瘥止。
川芎 细辛 防风 矾石 附子 藜芦 莽草上七味各等分作末，绵裹如弹丸大。酒浸安所患处，含之勿咽，日三，刺破，极佳。
蚯蚓粪水和，作稠泥团，以火烧之，令极赤如粉，以腊月猪膏和，敷齿龈上，日三两度，永瘥。
取自死蚯蚓干者捣末，着痛处，即止。
生地黄 桂心上二味合嚼之，令味相得，咽之。
马齿苋一把嚼之，即瘥。
附子（大者一枚） 黄连（十八铢） 矾石（一两）
上三味末之。纳管中，强开口吹之，入喉间，细细吹之。
