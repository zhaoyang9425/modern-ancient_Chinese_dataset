论曰∶血痹病从何而得之？师曰∶夫尊荣人骨弱肌肤盛，因疲劳汗出，卧不时动摇加被微风遂得之，形如风状。（巢源云其状如被微风所吹。）但以脉自微涩，涩在寸口，关上紧，宜针引阳气，令脉和紧去则愈。
甘草（二两） 黄 （五两） 汉防己（四两） 生姜 白术（各三两） 大枣（十二枚）
上六味 咀，以水六升煮取三升，分三服，服了坐被中，欲解如虫行皮中，卧取汗。
蜀黄 人参（《要略》无） 芍药 桂心（各二两） 生姜（六两） 大枣（十二枚）
上六味 咀，以水六升，煮取二升，服七合，日三服，令尽。
萆 薯蓣 牛膝 泽泻（各二两） 白术 地肤子（各半两） 干漆 蛴螬 车前子 狗脊 天雄（各十铢） 茵芋（六铢） 山茱萸（三十铢） 干地黄（二两半）
上十四味为末，蜜和丸如梧桐子大，酒下十丸，日三，后稍加。
海藻 茯苓 防风 独活 附子 白术（各三两） 大黄（五两） 当归（一本作当陆）鬼？
上九味 咀，以酒二斗渍五日，初服二合，渐加，以知为度。
黄铁（三十斤，以流水八斗扬之三千遍，以炭烧，令赤，投冷水复烧七遍，如此澄清，取汁二斗煮药） 人参（三两） 半夏 麦门冬（各一升） 白薇 黄芩 甘草 芍药（各四两）石膏（五两） 生姜（二两） 大枣（二十枚）
上十味 咀，纳前汁中煮取六升，服一升日三服，两日令尽。
防风 甘草 黄芩 桂心 当归 茯苓（各一两） 秦艽 葛根（各二两） 生姜（五两）大枣（三十枚） 杏仁（五十枚）
上十一味 咀，以酒水各四升，煮取三升，分三服，取汗。
白蔹（半两） 附子（六铢）
上二味治下筛，酒服半刀圭，日三。不知增至一刀圭，身中热行为候十日便觉。
治大风冷痰癖胀满诸痹方大附子一枚，重二两者（亦云二枚），酒五升渍，春五日。每服一合，日再，以瘥为度。
治虚劳百病，伤寒风湿，及妇人带下，月水往来不调，手足疼痹着床，服之令人肥健方。
麻子（一石） 法曲（一斗）
上二味先捣麻子成末，以水二石着釜中，蒸麻子极熟，炊一石米顷出滓，随汁多少，如家酝法，候熟，取清酒，随性饮之。
