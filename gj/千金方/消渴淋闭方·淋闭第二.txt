论曰∶热结中焦则为坚，下焦则为溺血，令人淋闭不通，此多是虚损人，服大散，下焦客热所为。亦有自然下焦热者，但自少，可善候之。
凡气淋之为病，溺难涩常有余沥，石淋之为病。茎中痛溺不得卒出。膏淋之为病，尿似膏自出。劳淋之为病，劳倦即发痛引气冲下。热淋之为病，热即发，甚则尿血，治之皆与气淋同。凡人候鼻头色黄者，小便难也。
地肤子（三两） 知母 黄芩 猪苓 瞿麦 枳实（一作松实） 升麻 通草 葵子 海藻（各
上十味为末，以水一斗，煮取三升，分三服，大小便皆闭者加大黄三两。女人房劳，肾中有热，小便难不利，小腹满痛，脉沉细者，加猪肾一具。（崔氏云∶若加肾，可用水一斗五升先煮肾，取一斗汁，纳药煎之。《短剧方》不用枳实。）
通草 石苇 甘草 王不留行（各二两） 冬葵子 滑石 瞿麦 白术 芍药（各三两）
上九味 咀，以水一斗，煮取三升，分三服。（《古今录验》有当归二两，治下筛，以麦粥清服方寸匕，日三。）
滑石 石苇 栝蒌根（各二两）
上三味治下筛，大麦饮服方寸匕，日三。
葵根（八两） 茅根 石首鱼头石（各三两） 甘草（一两） 通草（二两） 贝子（五合） 大麻根（五两）
上七味为末，以水一斗二升，煮取五升，分五服，日三夜二，亦主石淋。
榆皮 车前子 冬瓜子（各一升） 鲤鱼齿 桃胶 通草 地脉（各二两） 瞿麦（四两）
上八味 咀，以水一斗，煮取三升，分三服，日三。
细白沙三升，熬令极热，以酒三升淋取汁，服一合。
滑石（四两） 贝子（七枚，烧碎） 茯苓 白术 通草 芍药（各二两）
上六味为末，酒服方寸匕，日二服。十日瘥。
葵子（五合） 茯苓 白术 当归（各二两）
上四味 咀，以水七升，煮取二升，分三服，日三。
取猪脂，酒服三合，日三。小儿服一合，腊月者。
通草 茯苓（各三两） 葶苈（二两）
上三味治下筛，以水服方寸匕，日三。
蒲黄 滑石（各等分）
上二味治下筛，酒服方寸匕，日三。
治小便不利，膀胱胀，水气流肿方∶
水上浮萍曝干为末，服方寸匕，日三。
滑石（三两） 葵子（二两） 榆根白皮（一两）
上三味治下筛，煮麻子汁一升半，取一升以散二方寸匕和，分三服，即通。
水四升洗甑带取汁，煮葵子，取二升半，分二服。
胡燕屎 豉（各一合）
上二味捣，丸如梧子大，服三丸，日三。
发去垢烧末，葵子一升，以饮服方寸匕，日三。
石首鱼头石为末，水服方寸匕。日三。
鲤鱼齿烧灰，酒服方寸匕，日三。
石槽塞灰土，以井花水服之，日三。
车前子一味为末，服方寸匕，日三，服百日止。
吞鸡子白取瘥。（葛氏云∶吞黄。）
车前草（一把） 桑白皮（半两）
上二味 咀，以水三升，煎取一升，顿服之。
郁李仁二十枚蒸末，服之立下。（一本作杏仁二七枚）。
紫菀为末，以井花水服三指撮，立通。血出者，四五度服之。
猪肾（一具切） 茯苓（一斤） 瞿麦（六两） 车前根（切三升） 黄芩（三两） 椒目（三合绵裹） 泽泻 地肤子（各四两）
上八味 咀，以水二斗，煮车前取一斗六升，去滓，下猪肾，煮取一斗二升，去肾下药，煮取三升，分为三服。
水三升煮舡底苔如鸭子大，取二升，顿服。
水三升，煮豉一升，一沸去滓，纳盐一合，顿服，亦可单煮豉汁服之。
捣葵子末，汤服方寸匕。
空腹单茹蜀葵一满口。
熬盐热熨小腹，冷复易。亦治小便血。（《肘后方》治小便不通）。
脐中着盐，灸三壮。（葛氏治小便不通）。
气淋，灸关元五十壮。 又灸挟玉泉相去一寸半，三十壮。
车前子二升，以绢袋盛，水九升，煮取三升，隔宿不得食，平旦空腹顿服之。石即出。
（《备急方》云∶治热淋）。
取浮石使满一手许为末，水三升，醋一升，煮取二升，澄清，服一升，不过三服，石出。（淳酒煮之亦治嗽）。
桃胶枣许大，夏以冷水三合，冬以汤三合，和服，日三。当下石子如豆卵，以石尽止。（亦治小儿痛淋。）
石淋，脐下三十六种病不得小便，灸关元三十壮。
又灸气门三十壮。
又灸水泉三十壮。（足大敦是也）。
捣 草汁三升，醋二合，和、空腹顿服之，当尿如小豆汁也。又浓煮汁饮，亦治淋沥，（苏澄用疗尿血。
治五劳七伤，八风十二痹，劳结为血淋，热结为肉淋，小便不通，茎中痛，及小腹痛不可忍者方∶
滑石 桂心 冬葵子 王不留行 通草 车前子（各二分） 甘遂（一分） 石苇（四分）
上八味治下筛，以麻子饮半升，和服方寸匕，日三。尿沙石出。（一方加榆白皮三分。）
劳淋，灸足太阴百壮，穴在内踝上三寸，三报之。
葵根（切一升，冬用子，夏用苗） 大枣（二七枚）
上二味以水三升，煮取一升二合，分二服。热者加黄芩一两。出难加滑石二两。血者加茜根三两。痛者加芍药二两。
白茅根切四斤，以水一斗五升，煮取五升，服一升，日三夜二。
常煮冬葵根作饮服之。
治血淋小便碜痛方∶
鸡苏（二两） 通草 滑石（各五两） 竹叶（一把） 生地黄（半斤） 小蓟根（一两）
上六味 咀，以水九升，煎取三升，去滓，温分三服。
石苇 当归 蒲黄 芍药（等分）
上四味治下筛，酒服方寸匕，日三。
生大麻根十枚，以水五升，煮取二升，顿服。（亦治小便出血）。
大豆叶一把，以水四升，煮取二升，顿服。
葵子一升，以水三升煮汁，取一升，日三服。（亦治虚劳尿血）。
血淋，灸丹田，随年壮。
又灸复溜五十壮。（一云随年壮）。
五淋不得小便，灸悬泉十四壮。穴在内踝前一寸斜行，小脉上是，中封之别名。
五淋，灸大敦三十壮。
卒淋，灸外踝尖七壮。
淋病九部诸疾，灸足太阳五十壮。
淋病不得小便，阴上痛，灸足太冲五十壮。
腹中满小便数起，灸玉泉下一寸，名尿胞。一名屈骨端。灸二七壮。小儿以意减之。
牡蛎 鹿茸（各四两） 桑耳（三两，《录验》无） 阿胶（二两）
上四味 咀，以水七升，煮取二升，分二服，日二。
防己 葵子 防风（各二两）
上三味 咀，以水五升，煮取二升半，分三服。作散服亦佳。
以水三升煮鸡肠，取一升，分三服。
取鸡 一具，并肠烧末，酒服。男雌女雄。
取羊肚系盛水令满，线缚两头熟煮，即开，取中水顿服，立瘥。
取羊胞盛水满中，炭火烧之尽熟，空腹服，不过四五度瘥。
遗尿失禁，出不自知，灸阴陵泉，随年壮。遗溺，灸遗道挟玉泉五寸。
又灸阳陵泉。
又灸足阳明，各随年壮。
小便失禁，灸大敦七壮。
又灸行间七壮。
尿床，垂两手两髀上，尽指头上有陷处，灸七壮。
又灸脐下横纹七壮。
