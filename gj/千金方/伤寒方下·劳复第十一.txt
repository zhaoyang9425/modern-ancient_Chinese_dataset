论曰∶凡热病新瘥及大病之后，食猪肉及羊血肥鱼油腻等必当大下利，医所不能治也，必至于死。若食饼饵粢黍饴哺脍炙枣栗诸果物。脯 及坚实难消之物，胃气尚虚弱不能消化，必更结热。适以药下之，则胃气虚冷，大利难禁，不下之必死，下之复危，皆难救也。热病及大病之后多坐此死，不可不慎也。
病新瘥后，但得食糜粥，宁少食令饥慎勿饱，不得他有所食，虽思之，勿与之也，引日转久，可渐食羊肉白糜若羹汁雉兔鹿肉，不可食猪狗肉也。新瘥后当静卧，慎勿早起。梳头洗面，非但体劳，亦不可多言语用心使意劳烦，凡此皆令人劳复，故督邮顾子献得病已瘥未健，请华佗视脉，曰，虽瘥尚虚未得复，阳气不足，慎勿劳事，余劳尚可，女劳则死，当吐舌数寸。其妇闻其夫瘥，从百余里来省之，经宿交接，中间三日发热口噤，临死舌出数寸。
病新瘥未满百日，气力未平复，而犯房室略无不死。有士盖正者，疾愈后六十日已能行射猎，犯房室即吐涎而死。及热病房室名为阴阳易之病，皆难治多死。近者有一士大夫小得伤寒瘥已十余日，能乘马往来，自谓平复，犯房室即小腹急痛，手足拘挛而死。
时病瘥后未满五日，食一切肉面者，病更发大困。
时病瘥后新起饮酒及韭菜，病更发。
时病新瘥食生鱼 ，下利必不止。
时病新瘥食生菜，令颜色终身不平复。
时病新瘥汗解饮冷水者，损心包，令人虚不复。
时病新瘥食生枣及羊肉者，必膈上作热蒸。
时病新瘥食羊犬等肉者，必作骨中蒸热。
时病新瘥食鱼肉与瓜生菜令人身热。（一本作肿。
时病新瘥食蒜脍者，病发必致大困。
治伤寒瘥后更头痛壮热烦闷方。（仲景名小柴胡汤。
柴胡（一斤） 半夏（半斤） 黄芩（三两） 人参（二两） 甘草（二两） 生姜（四两） 大枣（十二枚）
上七味 咀，以水一斗煮取五升，去滓，服五合，日三。不呕而渴者去半夏，加栝蒌根四两。
（万病虚劳同用∶
取七岁以下五岁以上黄牛新生者乳一升，以水四升煎取一升，如人体温稍稍饮之，不得过多，十日服不绝为佳。
枳实（三枚） 栀子（十四枚） 豉（一升，绵裹）
上三味 咀，以酢浆七升，先煎减三升，次纳枳实、栀子煮取二升，次纳豉煮五六沸，去滓，分再服，覆取汗。如有宿食者纳大黄，如博棋子五六枚。
栀子仁（三七枚） 石膏（五两） 香豉（一升） 鼠屎（尖头大者二十枚）
上四味 咀，以水七升煮取三升，分三服。
豉（一升） 鼠屎（二十枚） 栀子（七枚） 大黄（三两）
上四味 咀，以水六升煮取二升，分三服，微取汗，应小鸭溏者止，不溏者复作。
豉（五合） 鼠屎（尖头者二十一枚）
上二味，以水二升煮取一升，尽服之，温卧令小汗愈。崔氏加栀子七枚尤良。（《肘后》有麻子仁一升，加水一升。亦可纳枳实三枚，葱白一虎口）
烧鳖甲末饮服方寸匕。
取所食余烧为末，饮调服二钱匕，日三服。
麦门冬（一两） 甘草（二两） 京枣（二十枚） 竹叶（切，一升）
上四味 咀，以水七升煮粳米一升令熟去米，纳诸药煎取三升，分三服，不能服者绵滴汤纳口中用之有效。
面二升煮取汁服之。
又方 杏仁五十枚，以酢二升煎取一升，服之取汗。
烧头垢如梧桐子大，服之。
生地黄（五斤） 白术（一斤） 好曲（二斤）
上三味合捣，令相得，曝干下筛，酒服方寸匕，日三，加至二匕。
论曰∶妇人温病虽瘥，若未平复、血脉未和、尚有热毒而与之交接，得病者名为阴易病。
其人身体重，热上冲胸，头重不能举，眼中生眵 （一作膜来），四肢（一云膝胫）拘急、小解离，经脉缓弱血气虚，骨髓竭便嘘嘘吸吸，气力转少，着床不能动摇，起止仰人或引岁月方死。医者张苗说，有婢得病瘥后数十日，有六人奸之皆死。
取女人中 近隐处烧服方寸匕，日三，小便即利，阴头微肿，此为愈矣。女人病可取男，一如此法。
取所交接妇人衣服，以覆男子立愈。
取女人手足爪二十枚，女人中衣带一尺烧，以酒若米饮汁服之。
取女人月经赤帛烧服方寸匕，亦治阴卵肿缩入腹绞痛欲死。
生麻油二斤，将头发解开安铜沙罗中，用油淹渍之，细将钗子理发斯须并自通矣。
