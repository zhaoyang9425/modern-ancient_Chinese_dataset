论曰∶凡疮疥，小秦艽散中加乌蛇肉二两主之。黄 酒中加乌蛇脯一尺，亦大效。（《千金翼》云∶黄 酒中加乌蛇脯一尺，乌头、附子、茵芋、石南、莽草各等分。大秦艽散中加之亦大效。小小疥瘙，十六味小秦艽散亦相当。黄 酒见前七卷中）。
凡诸疥瘙，皆用水银、猪脂研，令极细，涂之。
栝蒌根（四两） 蔷薇根 雀李根皮 黄连 黄柏 芍药（各三两） 黄 黄芩 当归 苦 ？？
上十三味，为末，蜜丸，如梧子大，以蔷薇饮服二十丸，日三，加至三十丸，瘥乃止。
若干疥、白癣勿服。（《千金翼》云∶痈疽皆可服之。）
韭根 矾石 雄黄 藜芦 瓜蒂 胡粉（各一分） 水银（三分）
上七味，以柳木研水银使尽，用猪脂一升煮藜芦、韭根、瓜蒂三沸，去滓，纳诸药和调，令相得即成，以敷之神良。（《救急方》以此用治癣疮。
茹 野狼牙 青葙 地榆 藜芦 当归 蓄 羊蹄根（各二两） 蛇床子 白蔹（各六分）漏芦（二分）
上十一味，捣，以苦酒渍一宿，明旦以成煎猪膏四升煎之，三上三下，膏成绞去滓，纳后药如下。
雄黄 雌黄 硫黄 矾石 胡粉 松脂（各二两） 水银（三两）
上七味，细研，看水银散尽，即倾前膏中，以箸十只搅数百遍止，用瓷器密贮，勿令泄气。煎膏法，取微火熬，急则不中用。敷药不可近眼及阴。先研雄黄等令细，俟膏小冷，即和搅敷之。
水银 胡粉（各六两） 黄连 黄柏（各八分） 姜黄（十分） 矾石 附子 蛇床子 苦参（各三 ？
上九味，水银、胡粉别研如泥，余为末，以成煎猪膏合和研，令调敷之。（《翼方》无姜黄。）
丹砂 雄黄 雌黄（刘涓子无） 乱发（洗净） 松脂 白蜜（各一两） 茹（三两）猪脂（二 ？
上九味，先煎发，令消尽，纳松脂、白蜜，三上三下，去滓，纳诸末更一沸止，敷之。
（《翼方》用蜡，不用蜜。）
水银 矾石（一作 石） 黄连（一作雄黄） 蛇床子（各一两）
上四味，为末，以猪脂七合和搅，不见水银为熟，敷之。（一方加藜芦一两，又云 茹 ？治诸疮疥癣，久不瘥者方∶
水银（一斤） 腊月猪脂（五升）
上二味，以铁器中垒灶，用马通火七日七夜，勿住火，出之，停冷取膏，去水银不妨别用，以膏敷一切疮，无不应手立瘥。（《千金翼》用水银粉和猪脂涂之。）
特牛尿 羊蹄根（各五升）
上二味，以牛尿渍羊蹄根一宿，日曝干复纳尿中，取尽止，作末，敷诸疮。（《千金翼》云∶和猪脂用更精。）
拔取生乌头十枚，切煮汁，洗之瘥。
论曰∶凡诸疮癣，初生时或始痛痒，即以种种单方救之，或嚼盐涂之，又以谷汁敷之，又以蒜墨和敷之。（《翼方》以蒜作酥。）又以姜黄敷之，又以鲤鱼 掺敷之，又以牛李子汁敷之。若以此救不瘥，乃以前诸大方治之。
蛇床子 白盐（一作白垩） 羊蹄根（各一升） 赤葛根 苦参 菖蒲（各半斤） 黄连 莽草 ？
上八味， 咀，以水七升，煮取三升，适寒温洗身，如炊一石米顷为佳，澄清后，当微温用之，满三日止。
以羊蹄根于石上，苦酒磨敷之，欲敷先刮疮，以火炙干后，敷四五遍。（《翼方》云∶捣羊蹄根，着瓷器中，以白蜜和，临用先刮疮，令伤敷之，如炊一石米，又拭去，更以三年大醋和涂之。若疮处不伤，即不瘥）。
羊蹄根五升，以桑柴灰汁煮四五沸以洗之。凡方中用羊蹄根，皆以日未出时采之佳。
菖蒲末五斤，以酒五升渍釜中蒸之，使味出，先绝酒一日，每服一升，或半升 ？
干荆子烧中央，以器承两头取汁，刮疮令伤，涂之。
取煎饼热拓，不限多少，日一遍，良。亦治浸淫疮。
净洗疮，取酱瓣、雀屎和敷之，瘥止。（《翼方》云∶取酱和尿涂之。）
水银、芜荑和酥敷之。
日中午捣桃叶汁敷之。
捣刺蓟汁敷，并服之。
烧蛇蜕一具，酒调服之。
服地黄汁佳。
服驴尿良。
捣羊蹄根和乳涂之。
醋煮艾涂之。
捣莨菪根，蜜和敷之。（《翼方》无根字。）
用大麻 敷之，五日瘥。
取自死蛇烧作灰，以猪脂和涂即瘥。
以蛇床子捣末，猪脂和敷之。
以水银和胡粉敷之。
治身体瘙痒，白如癣状者方∶
楮子（三枚） 猪胰（一具） 盐（一升） 矾石（一两）
上四味，以苦酒一升合捣，令熟拭身，日三。
以三年醋磨乌贼骨，先以布摩肉，令赤敷之。
醋磨硫黄涂上。（《集验方》磨硫黄、附子，使熟，将卧以布拭病上，乃以药敷之）。
取蜣螂捣烂涂之，当揩令热封上，一宿瘥。
白蔹 薰陆香上二味，为末，揩上，井水服之。
硫黄 雌黄 槲皮（烧，等分） 蛇蜕（一具）
上四味，捣筛，以清漆合和，薄涂白处。欲涂时，先以巴豆半截拭白处，皮微破，然后敷之，不过三两度。
硫黄 水银 矾石 灶墨（等分）
上四味，捣末，纳坩子中，以葱涕和研，临卧敷病上。
当归（七分） 石南（六分） 附子 踯躅 秦艽 菊花 干姜 防风 雄黄 丹砂 麝香 斑蝥（各十六分） 蜀椒 连翘 鬼箭羽（各一分） 石长生 知母（各八分） 鬼臼（十一分） 人参 王不留行 石斛 天雄 乌头 独活 防己 莽草（各十二分） 水蛭（百枚）蜈蚣（三枚） 虻虫 地胆（各十枚）
上三十味，诸虫皆去足翘，熬炙令熟为散，酒服方寸匕，日再。其病入发，令发白，服之百日愈，发还黑。
天雄 白蔹 黄芩（各三两） 干姜（四两） 附子（一两） 商陆 踯躅（各一升）
上七味，治下筛，酒服五分匕，日三。
酒服生胡麻油一合，日三，稍稍加至五合。慎生冷、猪、鸡、鱼、蒜等。百日服五斗瘥。
矾石 硫黄（等分）
上二味，为末，醋和敷之。
平旦以手掉取韭头上露涂之，极效。
取罗摩草煮汁拭之，亦揩令伤 白汁涂之。
锻石松脂酒主之。（方见卷末。）
以蛇蜕皮熬，摩数百过，弃置草中。
树空中水洗桂末，唾和涂之，日三。
以水银数数拭之，令热即消，瘥乃止。
取鳗鲡鱼脂涂之。先揩病上使痛，然后涂之。
灸左右手中指节去延外宛中三壮，未瘥报之。
干漆 雌黄 矾石（各三两） 雄黄（五两） 巴豆（十五枚） 炭皮（二斤）
上六味，治下筛，鸡子白和涂，故帛贴病上，日二易。
用京墨、大蒜、鳝血合涂之。
雄黄 硫黄 真珠 矾石 巴豆 茹 藜芦（各一两）
上七味，治下筛，以真漆合和如泥，以涂点病上，须成疮及去面 皮中紫，不耐漆人不得用，以鸡子白和之。
松柏脂合和涂之，一宿失矣。
以石硫黄揩六七遍。
以杏仁烧令黑，研膏涂上。
以猪脂痒处揩之，令少许血出，即瘥。
苦酒渍锻石六七日，滴取汁点疣上小作，疣即落。
取牛口中涎，数涂自落。
着艾炷疣目上，灸之三壮即除。
