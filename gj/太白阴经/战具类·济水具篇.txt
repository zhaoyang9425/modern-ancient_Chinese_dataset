经曰：军行遇大水、河渠、沟涧，无津梁、舟楫，难以济渡。太公以天艎大船，皆质朴而不便于用。今随事应变，以济百川。
浮甖，以木缚瓮为[木伐]瓮，受二石，力胜一人，瓮阔五尺，以绳钩联，编枪于其上，令长而方，前置板头，后置稍，左右置棹。
枪[木伐]枪十根为一束，力胜一人，四千一百六十六根四分枪为一[木伐]，皆去锋刃，束为鱼麟，以横栝而缚之，可渡四百一十六人。半为三[木伐]计用枪一万二千五百根，率渡一千二百五十人，十渡则一军毕济。
蒲[木伐]，以蒲九尺围，颠倒为束，以十道缚之，似束枪为[木伐]，量长短多少，随蒲之丰俭载人，无蒲用芦草，法亦如蒲[木伐]。
挟□，以木系小绳，先挟浮渡水，次引大□于两岸，立一大橛，急张定□，使人挟□浮渡大军，可为数十道，豫多备。（□＝[桓以糸易木]）
浮囊，以浑脱羊皮，吹气令满，紧缚其孔，缚于胁下，可以渡也。
