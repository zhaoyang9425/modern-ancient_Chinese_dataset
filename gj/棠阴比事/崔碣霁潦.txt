霁潦之事与雨相似，崔公之明，自是当传也
崔碣为河南尹，邑有大贾王可久，转货江湖间，值庞勋乱，尽亡其赀不得归。妻诣卜者杨干夫咨存亡。干夫悦其色且利其富，既占，阳惊曰：乃夫殆不还矣。阴以百金谢媒者诱聘之，妻乃嫁干夫，遂为富人。及徐州平，可久困甚，丐衣食归闾里往见妻，干夫大怒，诟逐之。妻诣吏自言，干夫厚纳贿，可久反得罪，再诉复坐诬。可久恨叹失明。碣至，可久陈冤，碣得其情，即敕吏掩干夫并前狱吏，悉发赇奸，杀之，以妻还可久。时淫潦，狱决而霁。
