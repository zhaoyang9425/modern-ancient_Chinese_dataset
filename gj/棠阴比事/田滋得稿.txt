此事虽不可为常法，然可见田公之用心也。主刑者恒存此心，庶几公平也夫
田滋为浙西廉访使，有县尹张或者，被诬以赃。狱成，滋审之，但俯首泣而不语。滋以为疑，明日斋沐诣城隍祠，祷曰：张或坐事有冤，伏愿神明其诬。守庙道士进曰：曩有王成等五人，同持誓状到祠焚祷，火未尽而去之。烬中得其遗稿，今藏于壁间，岂其人耶？视之果然。明日诣宪司诘成等，不服，因出所得火中誓状示之，皆惊伏罪。张或得释。
