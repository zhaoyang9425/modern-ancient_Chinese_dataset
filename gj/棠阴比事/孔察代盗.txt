后唐孔相循权莅夷门军府事，长垣县有四巨盗富有资产，及败，则四贫民耳。时都虞候姓韩者，密使郭崇韬之僚婿也。与椎吏狱典同锻其款，款成，断令弃市。虑之无言。就法之际，因屡回首。公疑，召问之，乃曰：实枉，且言适为狱吏，高其枷尾，遂不得言。即命移于州狱鞫之，自韩已下凡数十人，受赂约七千缗。并以伏法。
