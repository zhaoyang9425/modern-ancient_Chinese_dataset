弘治末，稽察江郡帑藏及筠，筠守周君津、贰王君珀，锐志治盗。义民廖显六素效巡捕，剧盗甘干八，报复焚掠，廖杀之，二君益追治逮捕。一恶少怡然就狱云：与某村某某等随甘行凶。众将信之，察曰：死地，人所苦也。彼甘就焉，容非其情。可稍须之。倘得讯丑，参鞫未晚。后两月，驰报曰：子言是也。向恶少尝行窃，数为某某窘辱，因亡身攀诬。今获真盗，辨释矣。观此听讼者，可以躁心乘之哉？
