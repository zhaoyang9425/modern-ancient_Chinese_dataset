程伯淳察院初为京兆鄠县簿，民有借兄之宅居者，发地藏钱。兄之子诉曰：父所藏也。令言：无证佐，何以决之？伯淳曰：此易辨耳。问兄之子曰：尔父所藏钱几年矣？曰：四十年。彼借宅居几何时矣？曰：二十年矣。即遣吏取钱十千视之，谓借宅者曰：今观所铸钱不五六年间，即遍天下此钱皆尔未借居前所铸，何也？其人遂服。
