此事已载各史，夫人皆知之。今赘录，诚慕其胸次之正未易及也
周濓溪为分宁主簿，有狱久不决。濓溪至，一讯立辨。邑人惊曰：老吏不如也。部使者荐之，调南安军司理参军，有囚法不当死，转运使王逵欲湥治之。逵酷悍吏也，众莫与争。濓溪独与之辨，不听，乃委手版归，将弃官去。曰：如此尚可仕乎？杀人以媚人，吾不为也。逵悟，囚得免。
