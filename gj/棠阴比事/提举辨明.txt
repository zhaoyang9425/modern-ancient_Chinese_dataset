明慎如杨公，可不仪式乎
宋提举杨某为越录事参军，其守治盗严，凡保内捕贼不获，则被盗物责保长偿之。有一人家被盗，持杖追击仆地，执送保长。保长苦之，乃即械系解官，间盗死，郡因治保长，制死狱具。后公阅状，云左肋下致命一痕，长寸二分，中有白路，必背后追击，是其死非因保长制缚也。狱吏争案已成，公不听。即追诘原捕贼者，果得其情，索致杖首有裂，证益明。迺引法止坐保长杖罪，免死。
