郑公此事似若易及，然非秉心之公不能
绍兴间，郑承议为萧山丞，有朱统制在县牧马，侵西兴盐场草。盐司申请于朝降榜，许人格捕其卒，打草如故。为盐停尸杀伤四人。统制谋曰：若不得西兴草，则马不可牧矣。乃醵金，嘱案吏作斗杀停户八人，皆抵死。案成，知县签讫，次及承议。曰：黄榜许人格捕，今若作斗杀，是本县先自拒榜状，不得书我名。衔吏皇恐谢罪，易作拒捕。结断，停户八人止得杖。放归日，拜天曰：愿郑公子孙益昌。后公二子，预荐登第云。
