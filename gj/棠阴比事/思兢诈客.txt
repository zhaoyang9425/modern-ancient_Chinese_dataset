唐则天时，或告驸马崔宣谋反，敕御史张行岌按之。告者先诱藏宣妾，云妾将发其谋，宣杀之。行岌按而无状。则天曰：不获妾，何以自雪？宣再从弟思兢多致钱帛募之宣家。每议事，则狱中告者须知。思兢疑宣家有同谋者，乃诈曰：须雇侠客杀告者。语了遂侵晨伺于台侧，有馆客素为宣信任，至台赂门吏以通告者。思兢因骂曰：若陷崔宣，必杀汝矣。乃引思兢于告者之党，搜获其妾，宣始得免。
