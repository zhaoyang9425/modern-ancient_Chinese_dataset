天理之在人心，固未尝泯也。然吕公必能心诚论之，自是感发也
吕陶调铜梁令，民庞氏姊妹三人冒隐幼弟田。弟壮，诉官不得直，贫至佣奴于人，及是又诉。陶一问，三人服罪。弟泣拜，愿以田半作佛事以报。陶晓之曰：三姊皆汝同气，方汝幼时，适为汝主之尔。不然亦为他人所欺。与其捐半供佛，曷若遗姊，复为兄弟，顾不美乎？弟又拜而听命。
