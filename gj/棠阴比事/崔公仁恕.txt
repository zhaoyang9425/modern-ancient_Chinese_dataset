必养得此等志量，然后可决大狱、临大事
唐崔仁师，贞观初迁殿中侍御史时，青州有男子谋逆，有司捕支党，累系填狱。诏仁师复按。始至，悉去囚械，为具食饮，以情讯之，坐止魁恶十余人，他悉原纵。大理少卿孙伏伽谓曰：原雪者众，谁肯让死，就决而事变，奈何？仁师曰：治狱主仁恕，岂有知枉不申，为身谋哉？吾以一介易十囚命，固愿也。及敕使覆讯，诸囚咸叩头曰：崔公仁恕，无枉者。举无异词，由是知名。
