臣读《五代史》总三百六十卷，记五十三年行事，其书固亦多矣。然自梁至周君臣事迹，传于人口而不载史笔者，往往有之，或史氏避嫌，或简牍漏略，不有纪述，渐成泯灭，善恶鉴诚，岂不废乎！因补一十七篇，集为一卷，皆闻于耆老者也。孔子曰：“吾述而不作。”又曰：“我犹及史之阙文。”此其义也。宋翰林学士王禹偁撰进。
