余观宗吉先生《剪灯新活》，其词则传奇之流。其意则子氏之寓言也。宗吉家学渊源，博及群集，屡荐明经，母老不仕，得肆力于文学。余尝接其论议，观其著述，如开武库。如游宝坊，无非惊人之奇，希世之珍；是编特武库、室坊中之一耳。然则观是编者，于宗吉之学之博，尚有愆也。
洪武十四年秋八月，吴植书于钱塘邑庠进德斋
