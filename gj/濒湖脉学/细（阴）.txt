细脉：小于微。而常有细直而耎。若丝线之应指。《脉经》。
《素问》谓之小。王启玄言：如（缺）蓬。状其柔细也。
《脉诀》言：往来极微。是微反大于细矣。与经相背。
【体状诗】
细来累累细如丝，应指沉沉无绝期，春夏少年俱不利，秋冬老弱却相宜。
【相类诗】
见微、濡。
【主病诗】
细脉萦萦血气衰，诸虚劳损七情乖，若非湿气侵腰肾，即是阳精汗泄来。
寸细应知呕吐频，入关腹胀胃虚形，尺逢定是丹田冷，泄痢遗精号脱阴。
《脉经》曰：细为血少气衰。有此证则顺。否则逆。故吐衄得沉细者生。忧劳过度者。脉亦细。
