阴维起于诸阴之交，其脉发于足少阴筑宾穴，为阴维之 ，在内踝上五寸 肉分中。上循股内廉，上行入小腹，会足太阴、厥阴、少阴、阳明于腑舍。（在腹结下三寸，去腹中行四寸半）上会足太阴于大横、腹哀。
（大横在腹哀下三寸五分。腹哀在日月下一寸五分。并去腹中行四寸半）循胁肋会足厥阴于期门。（直乳下一寸半）
上胸膈挟咽，与任脉会于天突、廉泉，上至顶前而终。（天突在结喉下四寸半宛宛中。廉泉在结喉上二寸中央是穴）
凡一十四穴。
