黄屋，黄盖也。左纛，以牦牛尾为旗纛，列之左也。
聚五采羽为幢，建于车上，天子之仪卫也。
画日月曰常，画蛟龙曰旗。通帛曰旃，杂帛曰物。画熊虎曰旗，画鸟隼曰鴋，画龟龙曰旐。金羽曰旞，析羽曰旌。
车驾出行，羽仪导护，谓之卤簿。卤，大盾也，所以捍蔽，部位之次，皆着之于簿。五兵盾在外，余兵在内。以大盾领一部之人，故名卤簿。
武祖问髦头之义，彭权对曰：“《秦纪》云：国有奇怪，触山截水，无不崩溃，惟畏髦头。故使武士服之，卫至尊也。”
秦始皇以卞和玉制传国玺，命李斯篆文。其文曰：“受命于天，既寿永昌。”相传卞和玉制为三印，一传国玺，一天师印，一茅山道士印。
日、月、星、辰、山龙、华虫六者绘之于衣，宗彝、藻、火、粉米、黼、黻绣之于裳，所谓十二章也。华虫，雉也。宗彝，虎蜼。藻，水草。黼，若斧形，取其断也。黻，为两巳相背，取其辨也。
袆衣（袆音挥。色玄，刻绘为翚。从王祭先王之服。翚亦音辉）。
揄狄（揄音遥。色青，刻绘为揄。从王祭先公之服）。
阙狄（色赤。刻绘为之。从王祭群小祀之服）。
鞠衣（色黄。告桑之服）。展衣（色白。以礼见王及宾客之服）。
禒衣（色黑。进御见王之服）。
天子一关门，二远郊门，三近郊门，四城门，五皋门，六库门，七雉门，八应门，九路门。
《西京赋》曰：“右平左，青琐丹墀。”（注：天子赤墀列为九级，中分左右，有齿介之，右则平之，令辇得上阶也。）
天子诏曰尺一。汉制：简一尺一寸。中行说教匈奴以尺二演示文稿汉。
天子所乘之车曰金根，驾六马。有五色安车，有五色立车，各一，皆驾四马，是为五时副车。
太子所居之宫，白鹤守之，凡人不得辄入，故曰鹤禁。
圜法，即钱法也。天子九府，曰泉府、大府、王府、内府、外府、天府、职内、职金、职币，皆掌钱帛之府也。
天子五库，曰车库、兵库、祭器库、乐器库、宴器库。
天子坐，则黼扆列在后，如背负之也。黼扆，形如屏风，画斧而无柄，设而不用，取金斧断割之义。
宫门双阙悬法象，其状巍然高大，曰象魏。
天子大社，以五色土为坛，封诸侯，各以其色与之，帱以黄土（黄取王者覆被四方之义），苴以白茅（白茅取其洁也），归而立社，谓之列土分茅。
汉宫殿前多植枫树，故曰枫宸。一名紫宸。
（音环思 注：罘罳，伏思也。）
君退至内廷，思维机务，故曰罘罳。
汉武帝得大宛马，以铜铸其像，立于署门，名金马门。《扬雄传》：“历金马，上玉堂。”金马，翰林官称玉堂金马。
公孙述废铜钱置铁钱。蜀中童谣曰：“黄牛白腹，五铢当复。”言王莽称黄，述自号白。五铢，汉钱也。言天下当复还刘氏。
古者帝王每门树两观于其前，所以标表宫门也。其上可居，登之可以观远，故谓之观。
唐德宗起琼林、大盈等库，以储私钱。陆贽谏，不听。后朱泚之乱，罄于兵火。
天子习射之地。泽，取择贤之义也。
大秦国中有五宫殿，皆以水晶为柱，故名水晶宫。
汉明帝幸辟雍，冠带缙绅之人，环桥门而观者，以亿万计。
晋武帝临辟雍，立国子监以育士庶，名之曰虎闱，又名虎观。
汉施雠，甘露中拜博士，与五经诸儒，论异同于石渠阁。
后赵石季龙，置戏马观，观上安诏书，用五色纸，衔于木凤口而颁行之。凤五色漆画，咮脚皆用金。
阶州武都紫水有泥，其色紫而粘，贡之，用封玺书，故诏诰曰紫泥封。
敕书旧用白纸，唐高宗以白纸多蠹，改用黄麻。拜除将相，其制书皆用黄麻。黄麻者，以黄蘖染纸，取其辟蠹也。
成周始为寺人。秦始皇初立中车府，置令。魏文帝置殿中制监。隋置内侍省，始以监为太监，加少监、监正。秦六局，置尚衣、尚冠等官。
神农始为仪仗，秦汉始为导护，五代始为宫中导从。黄帝制钺，秦始皇改为锽（即斧）。晋武帝制干枪，元帝加仪刀、仪锽、斑剑。
黄帝制麾、制曲盖。吕尚制华盖。黄帝始警跸。周制鸣鞭。黄帝制旗，天子出，大牙建于前。周制：树旗表门。陶谷始备岳渎、日星、龙象、大神诸旗。
尧始制车驾，周改鸾驾。
晋文公制左右虞侯掖驾。汉武帝佽飞驾前。周公始制属车悬豹尾。唐始加豹尾于卤簿。
周公置记里鼓车。隋文帝制行漏车。秦始皇兼车服始饰器为金根车，上施华盖相风鸟，制辟恶车前导，更定大驾、法驾。周制：步辇以人组挽。秦始皇去其轮为舆，以人荷。汉制后宫羊车以人牵。宋制檐子以竿牵。汉制皇屋。宋制棕榈屋，即逍遥车。
汉武帝制十二障扇。唐玄宗制上殿索扇，阎则先奏，以宦官升陛执扇。
《汉官仪》：属车八十一乘，作三行。《尚书》：“御史乘之。”最后一乘悬豹尾于竿，豹尾过后，执金吾方罢屯解围，所以戒不虞也。
