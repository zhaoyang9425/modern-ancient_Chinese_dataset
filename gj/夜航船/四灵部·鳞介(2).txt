开刑鲋鰅山。《山海经》云：颛顼葬其阳，九嫔葬其阴，四蛇卫之。
汉高祖微时，见白蛇当道，挥剑斩之。后有老妪泣曰：吾子，白帝子也，化蛇当道，为赤帝子所杀。
青神中岩有唤鱼潭，客至，抚掌，鱼辄群出。
隋赵昱为嘉川守。犍为潭中有老蛟作虐，昱持刀入水，顷之潭水尽赤，蛟已斩。一日，弃官去。后嘉陵水涨，见昱云雾中骑白马而下，宋太宗赐封“神勇”。
磁州出鱼，四足长尾，声如婴儿啼，因名“孩儿鱼”，其骨燃之不灭。
出惠州。八月化为雀，十月后入海化为鱼。
陇州鱼龙川有鱼，五色，人不敢取。杜甫诗“水落鱼龙夜”，即此。
禹南巡狩，会诸侯于涂山，执玉帛者万国。禹济江，黄龙负舟，舟中人惧。禹仰天叹曰：“吾受命于天，竭力以劳万民。生寄也，死归也，余何忧于龙焉。”视龙犹蝘蜓，颜色不变。须臾，龙俯首低尾而逝。
萧山县之城山，山颠有泉，嘉鱼产焉。阖闾侵越，勾践退保此山，意其乏水，馈以米盐。勾践取双鲤报之，吴兵夜遁。
生于崖（海南岛）之榆林，港内半里许，土极细腻，最寒，但蟹入则不能运动，片时即成石矣，人获之，则曰石蟹。置之几案，能明目。
一名箭鱼。腹下细骨如箭镞，此东坡有“鲥鱼多骨之恨”也。其味美在皮鳞之交，故食不去鳞。肋鱼似鲥而小，身薄骨细，冬月出者名“雪肋”，味最佳。至夏，则味减矣。
陶唐之世，越囊国献千岁神龟，方三尺余，背上有文，皆蝌蚪书，记开辟以来事，帝命录之，谓之龟历。
孙权时，永康有人入山，遇一大龟，加载吴，夜泊越里，缆舟于大桑树。宵中，树呼龟曰：“劳乎元绪，奚事尔耶！”因呼龟为“元绪”。
状如蝌蚪，腹下白，背上青黑，有黄文，眼能开闭，触物便怒，腹胀如鞠，浮于水上，人往取之。河豚毒在眼、子、血三种。中毒者，血麻、子胀、眼睛酸，芦笋、甘蔗、白糖可以解之。
杨震聚徒讲学，有雀衔三鳣，集讲堂前。皆曰：“鳣者，卿大夫服之象也。数三者，三台也。先生自此升矣。”果如其言。
宋显仁太后谓秦桧妻曰：“子鱼大者绝少。”桧妻曰：“妾家有大者。”桧闻，责其失言，乃以青鱼百尾进。太后笑曰：“我道这婆子村，果然！”
长二丈，皮可鑢物。其子旦从口出，暮从脐入，腹里两洞，肠贮水以养子。肠容二子，两则四焉。
龟身、蛇尾、鹰嘴、鼍甲，下有四足，足具五爪，大如癞头鼍，硬似穿山甲，其壳极坚，其爪极利，茅竹青柴到口即碎，着人之肌肤，咬必透骨。台温山下，此物极多。
江南有懒妇鱼，即今之江豚是也。鱼多脂，熬其油可点灯。然以之照纺绩则暗，照宴乐则明，谓之“馋灯”。
无胆，畏人。出昆仑山下。闻人声，身自寸断，少顷自续，复为长身。凡患色痨者，以惊恐伤胆，服此可以续命，兼治恶疽、大麻疯及痢。腰以上用首，以下用尾。
宁海沿海有蚶田，用大蚶捣汁，竹筅帚洒之，一点水即成一蚶，其状如荸荠，用缸砂壅之，即肥大。
陶榖出使吴越，忠懿王宴之，因食蝤蛑。询其名类，忠懿王命自蝤蛑以至彭越，罗列十余种以进。榖视之，笑谓忠懿王曰：“此谓一蟹不如一蟹也。”
一名蚝山。《本草》：牡蛎附石而生，磈礧相连如房。初生海岸，身如拳石，四面渐长，有一二丈者。一房内有肉一块，肉之大小，随房所生。每潮来，则诸房皆开，有小虫入，则合之，以充饥腹。
蕲州出。龟背有绿毛，长尺余，浮水中，则毛自泛起。压置壁间，数年不死，能辟飞蛇。
隋帝嗜蛤，所食以千万计。忽有一蛤置几上，一夜有光。及明，肉自脱，中有一佛二菩萨像，帝自是不复食蛤。
沉宫闻戏于栖水，获一蚌。煮食时，中有一珠，长半寸，俨然大士像，惜煮熟失光，为徽人售去。
燕文贞公女嫁卢氏，尝为舅求官。公下朝，问焉。公但指支床龟视之。女拜而归，告其夫曰：“舅得詹事矣。”
黄庭宣知太仓，民有食三足鳖而化地上，止存发一缕、衣服等物，如蜕形者，人以其妇杀夫报官。庭宣令捕三足鳖，召妇依前烹治，出重囚食之，亦尽化去。
许襄毅官山左，有民布田，其妇飨之，食毕而死。囊毅询其所飨物，及所经道路。妇曰：“鱼汤米饭，度自荆林。”公乃买鱼作饭，投荆花于中，试之狗彘，无不死者。
铅山卖薪者性嗜鳝。一日，市归，烹食，腹痛而死。张昺治其狱。召渔者捕鳝，得数百斤，中有昂头出水二三寸者七条，烹与死囚食，亦腹痛而死。
孙叔敖幼时遇两头蛇于路，杀而埋之。相传见此者必死，归泣告于母。母曰：“蛇今安在？”对曰：“恐害他人，已杀而埋之矣。”母曰：“汝有利人心，天必佑之！”果无恙。
唐刺史韦宥，于永嘉江浒沙上获筝弦，投之江中，忽见白龙腾空而去。
夏原吉治浙西水患，宿湖州慈感寺，夜有妪携一女来诉曰：“久窟于潮音桥下，岁被邻豪欲夺吾女，乞大人一字为镇。”公书一诗与之。公至吴淞江，有金甲神来告曰：“聘一邻女已久，无赖赚大人手笔，抵塞不肯嫁，请改判。”公张目视之，神逡巡畏避。公忆曰：“是慈感蚌珠之仇也。”牒于海神。次日，大风雨，震死一蛟于钱溪之北。”
窦武产时，并产一蛇，投之林中。后母卒，有大蛇径至丧所，以头击柩，若哀泣者，少间而去。时谓窦氏之祥。
《庄子》：“筌者所以得鱼，得鱼而忘筌。”比受恩而不知报也。
广陵张婴泣告张纲曰：荒裔愚民，相聚偷生，若鱼游釜中，知其不可久。今见明府，乃更生之辰也。
《山海经》：“巴蛇蚕象，三岁而出其骨。”
