秦始皇置詹事，汉因掌太子家。唐玄宗置少詹事，并辅导东宫。周公置左右庶子。唐高宗置左右谕德、赞善。隋文帝置内允，即中允。北刘置门下、典书二坊。
秦始皇置洗马，先导太子。
晋始为詹事属官，掌图籍。
汉兰台置校书。北齐置正字。
伏羲始立史官。唐玄宗置修撰、编修、简讨。宋文帝置学士。后魏置太子侍讲。唐玄宗置侍讲学士、侍读学士、侍讲、侍读、待诏。汉武帝置博士。守置孔目。
宋苏易简充承旨，多振举翰林故事。太宗为飞白书院颜曰“玉堂”，及以诗赐之。太宗曰：“此永为翰林中一美事。”易简曰：“自有翰林，未有如今日之荣也！”
《类苑》：秘书阁下穹隆高敞，谓之木天。
宋公白、贾公黄中，皆先达巨儒，同在鳌禁。
唐陆贽博学弘词，入翰林。德宗重其才，呼先生而不名。虽外有宰相主大议，贽常居中参议，号曰“内相”。
宋真宗政和五年，御书摛文堂榜，赐学士院。
宋太宗时，贾黄中、宋白、李至、吕蒙正、苏易简，同时拜翰林学士。扈蒙云：“五凤齐飞入翰林。”
唐刘祎之，少以文词称，迁右弘文馆直学士。上元中，与万元顷等召入禁中，参决政事，时称“北门学士”。
唐李程为学士。常规：学士入院，以阶前日影为候。程性懒，日过八砖乃至，时号“八砖学士”。
