晋殷浩被黜，谈咏不辍；虽家人，不见其有流放之感。但终日书空，作“咄咄怪事”四字而已。
唐元载受贿，后事败，有司籍其家，钟乳五百辆，胡椒八百斛，他物不可胜计。
贾谊策：“古者大臣有坐不廉则废者，不谓不廉，则曰‘箪簋不饰’。”
蜀刺史安重霸，性贪贿。州民有油客邓姓者，资财巨万，重霸召与围棋，令侍立。下子过于筹算，终日不下数十子。邓倦立，且饥馁不堪。次日，又召。或曰：“本不为棋，何不献贿？”邓献金三锭，获免。
五代赵在礼令宋州，贪暴逾制，百姓苦之。后移镇永兴，百姓欣贺曰：“拔却眼中钉矣！”在礼闻之，仍求复任宋州，每岁户口，不论主客，俱征钱一千，名曰“拔钉钱”。
南唐张崇帅庐州，所为不法，尝入觐，庐人曰：“渠伊想不复来矣！”崇归，计日索“渠伊钱”。明年又入觐，盛有罢府之议，人不敢实指，道路相视，皆捋须相庆。崇归，又征“捋须钱”。
李义甫为相，杨行款白其赃私，诏司刑刘祥道与三司噪声，除名，流隽州，或作河道元帅。刘祥道破铜山大贼，李义甫露布榜于衢。
后魏元修义为吏部尚书，惟事贿赂，官之大小皆有定价。中散大夫高居呼为“京师白劫”。
