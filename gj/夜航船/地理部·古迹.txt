《古今通论》：东南方五千里，名曰赤县神州，中有和美乡，方三千里，五岳之城，帝王之宅，圣贤所居也。
汉高帝祷于榆社，帝之故乡也。高帝以丰沛为其汤沐之邑，令世世无有所予。
太上皇居深宫，以生平所好，皆贩徒少年、酤酒卖饼、斗鸡蹴之辈，今皆无此，故怏怏不乐。高祖乃作新丰，移旧乡里。命匠人胡宽悉仿其衢巷门闾，士女老幼相携路首，各认其门而入。放牛羊鸡犬于通途，亦各识其家。上皇大悦。
洋川者，戚夫人之所生处也，高祖得而罢之。夫人思慕本乡，追求洋川。高帝为驿致长安，蠲复其乡，更名曰县。又故目其地为洋川，用表夫人诞载之休祥也。
祖父植桑梓以遗其子孙，子孙思其祖泽，不忍剪伐。故《诗》曰：“维桑维梓，必恭敬止。”汉寿在四川保宁府广元县。汉封关公为汉寿亭侯，即此地。后人称寿亭侯者误。
度索，以绳索相引而度也。寻橦者，植两木于两岸，以绳贯其中，上有一木筒，所谓橦也。人缚橦上，以手缘索而进，以达彼岸，有人解之，所谓寻橦也。
韩信与张耳将兵击赵，李左军说赵王曰：“井陉道险，车不得方轨，骑不能成列。愿假臣三万人，从间道绝其辎重，两将之头可致之麾下。”
汉王阳为益州牧，至九折坡，叹曰：“奉先人遗体，奈何数乘此险！”后王尊至此，曰：“此非王阳所畏处耶？”乃叱其御，历险而上。后人以王阳不失为孝子，王尊不失为忠臣。
地空无物曰赤地。野无人民无禾稻曰青野。
古地名，有二：一在荆州；一在永州，地中不可犯畚锸，犯者立死。
不必煎煮。居人疏地为畦，决水灌其中，俟南风起，此盐即成。故大舜歌曰：“南风之时兮，可以阜吾民之财兮。”
钱忠懿王名俶，入朝，恐其羁留，作塔以保之。称名，尊天子也。今误作“保叔”，不知者遂有“保叔缘何不保夫”之句。
河东有二泉，南流曰沩，北流曰汭。《尚书》：“厘降二女于沩汭。”
自泰山发脉，石骨走二百里，至曲阜结穴，洙泗二水会于其前，孔林数百亩，筑城围之。城以外皆孔氏子孙，围绕列葬，三千年来，未尝易处。南门正对峄山，石羊石虎皆低小，埋土中。伯鱼墓，孔子所葬，南面居中，前有享堂，堂右横去数十武，为宣圣墓。墓坐一小阜，右有小屋三楹，上书“子贡庐墓处”。墓前近案，对一小山，其前即葬子思父子孙三墓，所隔不远，马鬣之封不用石砌，土堆而已。林中树以千数，惟一楷木老本，有石碑刻“子贡手植楷”，其下小楷生植甚繁。此外合抱之树皆异种，鲁人世世无能辨其名者，盖孔子弟子异国人，皆持其国中树来种者。林以内不生荆棘，并无刺人之草。
言着土地而有常居者，非流寓迁徙之人也。今人误读为注。
汉光武定居洛邑。汉以火德王，忌水，故去水而加佳，改洛为雒。后魏以土德王，以水得土，而流土得水而柔，故又除佳加水。
谓高丘如京；观，阙形也。古人杀贼，战捷陈尸，必筑京观，以为藏尸之地。古之战场所在有之。
汉班超久在绝域，年老思归，上书曰：“臣不愿到酒泉郡，但愿生入玉门关。”
在大同府马邑县。北雁入塞，必衔芦一根，掷之关门，然后飞入，如纳税然，芦柴堆积如山。设有芦政主事，岁进芦银以万计。
扬州漕河东岸有墓表，题曰：“（贞去两点改夂）国公墓道。” （贞去两点改夂）音虔，与夏字相类，少一发笔，下作“又”，行人遂误为夏国公。盖明顾公玉之封号，赐地葬此也。
唐田澄《蜀城》诗：“地富鱼为米。”故称沃土为鱼米之地。
创始于宋元丰间，立为埋葬之所，取泽及枯骨，不使有遗漏之义也。明初，令民间立义冢。天顺四年，令郡县皆置漏泽园。
汉蒋澄封（上了下凵）亭侯。今溧阳有山。
在交趾南。其地多瘴疠，去者罕得生还。谚曰：“鬼门关，十去九不还。”
在镇江，孙权所筑。
邗沟，在扬州，夫差所开。
在崇德县。勾践入吴时，夫人产女于此亭。及吴灭后，乃名女阳，更就李为女儿乡。
宋丁谓贬崖州司户，常语客曰：“天下州郡孰为大？”客曰：“京师也。”谓曰：“朝廷宰相今为崖州司户，则惟崖州为大也。”
宋高宗绍兴二年六月，颁黄庭坚所书戒石铭于州县，令刻石，文曰：“尔俸尔禄，民膏民脂。下民易虐，上天难欺。”
《唐会要》曰：开元五年，宋、苏请建“悲田院”，使乞儿养病，给以廪食。亦曰“贫子院”。
周公筑洛阳城，公孙鞅筑咸阳城，伍员筑苏城。范蠡筑越张，张仪筑成都城，萧何筑长安城，孙权筑建康城、泗州城，王审知筑福州城，钱筑杭城。
燕始城上谷至辽东。赵始城雁门至灵州。秦始皇补筑，始名长城。北齐文宣帝复筑长城。汉武帝复筑辽东城。
司马错开巴蜀，秦昭王开义渠，赵武灵王开代、楼烦、白羊，燕惠王开辽东，秦始皇开朔方，汉彭吴开秽貊，唐蒙开邛、夜郎、牂牁、越隽，庄助开东瓯、西越，卫青开阴山。
灭人之国曰胜国，言为我所胜之国也。左氏曰“胜国者，绝其社稷，有其土地。”
大禹治水，至桐柏山，获水兽，名支无祁，形似狝猴，力逾九象，人不可视。乃命庚辰锁于龟山之下，淮水乃安。唐永泰初，有渔人入水，见大铁索，锁一青猿，昏睡不醒，涎沫腥秽，不可近。
在钱塘西湖净寺前南屏之支麓也，昔有雷就者居之，故名。上有塔，遭回禄，今存其残塔半株。
在奉化县。唐时雪窦禅师居之，鸟窠衣褶，寂然不动。
在奉化。布袋和尚道场，其钵盂佛迹尚在。
吴王阖闾死，治葬，穿土为川，积壤为丘，铜棺三重，以黄金珠玉为凫雁。葬三月，金精上腾为白虎，蹲踞山顶，因名虎丘。
在临潼。秦始皇密令冬月种瓜于骊山谷中，温处皆熟，诏博士诸生说之。前后七百人，言人人殊，则皆使往视，因伏机陷之，后人号“坑儒谷”。
在润州，有马素塔。米元章爱其松石深秀，誓以来生为寺伽蓝，呵护名胜。公殁时，鹤林伽蓝无故自倒。里人知公欲践夙愿，遂塑其像于寺之左偏。
在应天府治南。唐法融和尚得道于此，为南宗第一祖师，在山房禅定，有百鸟献花，故又名献花岩。
梁武帝时，有云光法师讲经于此，天花乱坠，故名雨花。
在杭州虎林山之前。晋时西僧叹曰：“此是天竺国灵鹫山之小岭，不知何日飞来？”因名之飞来峰。
在绍兴蕺山下，王右军居此。有老妪鬻扇，右军为题其扇，媪有愠色。及出，人竞买之。他日，媪又持扇乞书，右军避去。故其下有题扇桥、躲婆弄。
在蕺山之麓。王右军于此写《黄庭经》，笔从空中飞去。今其地有笔飞楼址。
在会稽平水。汉郑弘少时采薪，得一遗箭。顷之，有老人觅箭，还之，问弘何欲，弘知其神人，答曰：“常患若耶溪载薪为难，愿朝南风，暮北风。”后果如其言。
即绍兴府城之五云门。《会稽志》：雷门上有大鼓，声闻洛阳。后鼓破，有二鹳从鼓中飞出，声遂不远。
在绍兴府城南二十五里。晋永和九年上巳日，王右军与谢安、孙绰、许询辈四十一人会此修禊事。今传有流觞曲水、兰亭故址。
在萧山。一名固陵。范蠡治兵于此，言可固守，因名。
在绍兴府治南。勾践行师日，有献壶浆者，跪而受之，取复上流水中，命士卒乘流而饮。人百其勇，一战遂有吴国，因以名之。
在绍兴西门外。宋理宗与弟芮，少时同浴于河。鄞人余天锡卧舟中，梦二龙负舟，起视之，则二小儿缘舟戏。问之，知是宗室，遂与史弥远言其异，卒嗣帝位。
在山阴柯山之前。郑弘应举赴洛，亲友饯于此，以钱投水，依价量水饮之，各醉而去。
在曹娥江浒。汉上虞令度尚所立，尚弟子邯郸淳所撰，蔡邕题“黄绢幼妇外孙齑臼”，隐“绝妙好辞”四字。魏武问杨修曰：“解否？”修曰：“解。”魏武曰：“卿勿言。”行三十里始悟，乃叹曰：“吾不如卿三十里。”（按：魏武不曾过钱塘，所见碑应是拓本。）
梁开平四年，钱武肃王始筑捍海塘，在候潮门外，潮水昼夜冲击，版筑不就。王命强弩数百以射潮头，潮水东击西陵，海塘遂就。
晋时有渔人乘舟捕鱼，缘溪行，忘路远近，见洞口桃花，舍舟入。其中土地开朗，民居稠杂，鸡犬桑麻，怡然自乐。渔人惊问，云是先世避秦来此，遂与外隔。问今是何世，不知有汉，无论魏晋。渔人出，乃属曰：“不足为外人道也。”
在姑孰。水深不可测。相传其下多怪物，温峤燃犀角照之，须臾，见水族奇形怪状，有乘车马、着赤衣者。是夜，峤梦一人谓曰：“与君幽明道隔，何事相窘？”峤觉而恶之。未几，以齿疾拔齿，中风而卒。
杜宇始凿巫峡，汉武帝凿曲江，张九龄凿梅岭。秦始皇厌天子气掘淮流，西入江（《禹贡》：东入海），始名秦淮。隋炀帝东游，穿河，自京口至余杭。六朝自云阳凿运渎，径至建康，始复禹通渠故道，穿通齐渠，为后世通漕转运。
泰山上有金箧玉策，能知人年寿修短。汉武帝探策得十八，倒读曰八十。后寿果八十。
在金华府府治西南，即沈约玄畅楼也。宋守冯伉更今名。
今成都府。蜀之先，自黄帝子曰昌意，娶蜀山氏女，生帝喾，乃封其支度于蜀。历夏商，始称王，首名蚕丛，次曰柏灌，次曰鱼凫。
在新都牟弥镇。孔明八阵图凡三：在夔州者六十有四，方阵法也；在牟弥者一百二十有八，当头阵法也；在棋盘市者二百五十有六，下营法也。（又：沔之定军山下亦有之，夜常闻金鼓声。）
在巫山。楚襄王游于高唐，梦一妇人曰：“妾在巫山之阳，高丘之阻，朝为行云，暮为行雨。”比旦视之，如其言，遂立庙。
辽阳城内鼓楼东，昔丁令威家此，学道得仙，化鹤来归，止华表柱，以画表，云：“有鸟有鸟丁令威，去家千岁今始归，城郭虽是人民非，何不学仙冢累累。”
在滹沱河上，冯异进光武麦饭处。无蒌亭在饶阳，冯异进豆粥处。
在唐山。汉高祖过此，欲宿，心动，问县何名。曰：“柏人。”高祖曰：“柏人者，迫于人也。”不宿而去。
山海卫长城北，石上有妇人迹，相传为秦时孟姜女寻夫之地。
《太平》按《说苑》：晋献公筑九层台，其臣荀息谏曰：“臣能累十二棋子如卵于上。”公曰：“危哉。”遂止。其役遗址尚存。
在曲沃。《左传》：晋作虒祁宫，而诸侯畔，谓此。卫灵公之晋，晋平公置酒于虒祁，令师涓奏靡靡之乐。师旷曰：“此必得之濮上，乃亡国之声也，不可听！”
俱在大同应州。赵霸冈在城东，黄花冈在城西，护驾冈在城南。安边镇在城东，大罗镇在城南，司马镇在城西，神武镇在城北。元好问诗：“南北东西俱是名，三冈四镇护全城。”
在阳城。汤有七年之旱，祷雨于此，至今多桑。
在平乐府治。一日，郡守欲易名，忽从土中得片石，云：“予择胜得此亭，名曰天绘。后某年月日，当有俗子易名清晖者。”遂已。
在泉州府城东北，跨洛阳江，一名万安桥。郡守蔡襄建，长三百六十丈，广丈有五尺。先是海渡岁溺死者无算，襄欲垒石为梁，虑潮漫，不可以人力胜。乃遗檄海神，遣一吏往。吏酣饮，睡于海厓，半日潮落而醒，则文书已易封矣。归呈襄，启之，惟一“醋”字。襄悟曰：“神其令我廿一日酉时兴工乎？”至期，潮果退舍。凡八日夕而功成，费金钱一千四百万。
在崇安。宋干道中，县大饥，朱文公请于郡，得粟六百石赈给之，秋成，民偿粟于官，因乞留里中立社仓，夏贷冬收，以为常规。文公自作记。后请颁其法于天下。
即广州府城。初有五仙人骑五色羊至此，故名。
罗浮飞云峰侧。赵师雄，一日薄暮，于林间见美人淡妆素服，行且近。师雄与语，芳香袭人，因扣酒家共饮。少顷，一绿衣童来，且歌且舞。师雄醉而卧。久之，东方已白，视大梅树下，翠羽啾啾，参横月落，但惆怅而已。
南昌府城章江门上。唐高宗子元婴封滕王时建。都督阎伯屿重九宴宾僚于阁，欲夸其婿吴子章才，令宿构序。时王勃省父经此与宴。阎请众宾序，至勃不辞。阎恚甚，密令吏得句即报，至“落霞秋水”句，叹曰：“此天才也！”其婿惭而退。
岳州西门，滕子京建楼，范希文记，苏子美书，邵竦篆，称四绝。
岳州府城南。羿屠巴蛇于洞庭，积骨为丘，故名。
