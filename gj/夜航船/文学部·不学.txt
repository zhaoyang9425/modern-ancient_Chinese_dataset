五代任圜曰：“崔协不识文字，虚有其表，号没字碑。”
晋党进官太尉，目不知书。一日，扪腹语曰：“吾不负汝！”一家妓应曰：“将军不负此腹，但此腹负将军耳。”
庄子曰：“人而不学，谓之视肉；学而不行，谓之撮囊。”
人不通古今，牛马两襟裾。
晋傅迪广读书而不解其义，唐李德淹贯古今，而不能属辞，皆谓之书簏。
李林甫不识杕杜字，谓韦陟曰：“此云杕杜，何也？”陟俯首，不敢应。
韩退之子昶，性暗劣，为集贤校理。史传有“金根车”，昶以为误，改“根”为“银”，愈责之。
唐姜度生子，李林甫手书贺之曰：“闻有弄獐之喜。”客视之，掩口笑。东坡诗：“甚欲去为汤饼客，却愁错写弄獐书。”
张九龄一日送芋于萧炅，书称“蹲鸱”。萧答云：“惠芋拜嘉，惟蹲鸱未至。然寒家多怪，亦不愿见此恶鸟也。”九龄以视座客，无不大笑。
鲁臧武仲名纥，孔子父叔梁纥（纥音恨发切，恨兴轩辖），而世多呼为“核”。萧颖士闻人误呼武仲名，因曰：“汝纥字也不识！”
萧炅为侍郎，不知书，常与严挺之书，称伏腊为伏猎。挺之笑曰：“省中岂容伏猎侍郎乎？”乃出之。
桓温篡位，尚书误写“春搜”为“春菟”，自丞相以下皆被黜。
唐张弘靖曰：“天下无事，尔辈挽两石弓，不如识一个字！”（“个”字误书“丁”字，以其笔画相近也。）
《拾遗记》：“任末曰：人而不学，乃行尸走肉耳！”
《列子》：人不涉学，犹心之聋。
宋太祖欲北征，沉庆之谏不可。江湛之曰：“耕当问奴，织当问婢。今欲伐国，而与白成书生谋之，曷克有济？”
《杨子》：“小人之学也，入乎耳，出乎口；口耳之间，则四寸耳，曷足以美七尺之躯哉！”
