诸寺原始俱以年次为先后。
接待寺嘉靖间，天心和尚跪华首门，遥礼初祖迦叶为师，落发，乃创此寺于山麓，又建圣峰寺于山半。其后有宝山禅师得授衣钵（即钵，僧侣所用袈裟和食器，禅宗以之为师承信物）。现在。讲师和雅，住圣峰寺。
圣峰寺宝山禅师建，后嗣和雅。
龙华寺隆庆间，元庆和尚开山，后阁是嗣孙雪亭重建。
前题“石鼓名区”，阁题“水月”。石鼓，以左峰绝顶高耸，有声如鼓也。
石钟寺以楼下掘出石形如钟，故云石钟。又云以建寺时，侧崖有石，风吹如钟声。皆无的据（确证）。
放光寺嘉靖间，古德无穷禅师，河南人，创建。护法檀越李中谿先生。无穷后嗣有归空禅师，建藏经阁。阁成，神宗赐《藏》。
寂光寺嘉靖间，古德定堂禅师创建。檀越李中谿、苏大云、赵雪屏三先生俱翰林。
又居士杨碧泉，皈依禅师，捐资建造。
后嗣用周禅师，大兴弘敞，又建大觉寺，请无心禅师住持。
后嗣野愚大师现住静，见晓现住南直中峰，克心现住持。
大觉寺万历间，无心禅师奉密旨，赍华严寺《藏经》至此，用周请住此寺。
后嗣遍周现在。
幻住庵嘉靖间，寂安禅师创建。德行具碑纪。后嗣定光，今名福宁。现在。
住持妙宗，天香寿九旬。
华严寺嘉靖间，南京古德月堂创建。圣母赐《藏》。回禄后，有法孙野池重建，参随张宾轩护法。
那兰陀寺万历间，古德所庵禅师创建。师寻甸人。护法檀越黔国武靖公，参随张宾轩。后嗣高僧本无，讲师了宗、念休，现在。克徽，在滇省圆通寺。禅师大力现在。静主兰宗、干蛊。常住艮一。
悉檀寺万历间，古德本无建。护法檀越丽府生白木公。后嗣法润、弘辨、安仁、体极，住静白云。
补处庵嘉靖间，古德广西如正禅师创建。后嗣本真、所庵禅师传记，念诚住持。
西竺寺万历间，古德饮光禅师创建。
会灯寺嘉靖间，阔然老师先结静室，今法嗣朗耀创建丛林，迦叶殿法眷。
大士阁万历间，直指沈建立，请古德拙愚禅师住持。师乃五华、龙泉二寺法眷之主。后嗣虚宇，现在大士阁中住持。
传衣寺古圆信庵，古德大机禅师创建，中谿李先生护法。后嗣映光禅师弘建。回禄（遭火灾）后，映光后嗣法界重建，即今觉悟住持。旁建八角庵、圆通庵、慈圣庵、雷云寺、静云庵、净土庵、开化庵、九莲寺、报恩寺、白石庵。
万松庵万历间，古德中泉禅师创建，后嗣离微禅师重建，现在。
古迦叶殿罗汉壁静室广西禅师印宗禅师幻空禅师狮子林静室兰宗禅师大力禅师大静室野愚禅师旃檀岭静室克心禅师九重崖静室本无禅师大定禅师闻玺禅师各刹碑记《止止庵记》宾州知州黄冈廖自伸记。万历三十二年（公元１６０４年）。
又《止止庵记》，荆州知府、前翰林庶吉士、监察御史、郡人李元阳，嘉靖三十八年。
《传衣寺记》长芦运使、郡人阮尚宾记，万历甲辰（公元１６０４年）。
《鼎建大士阁三摩禅寺记》知宾州廖自伸记。万历丙午（公元１６０６年）。
《重建放光寺铜碑》李元阳记。
《仰高亭记》柱史（即御史）周茂相记。万历三十五年（公元１６０７年）。
《寂光寺传衣法嗣纪略》云洱举人人孙启祚撰。
崇祯九年（公元１６３６年）。
《西竺寺碑记》御史昆明傅宗龙撰。万历己未（公元１６１９年。）
