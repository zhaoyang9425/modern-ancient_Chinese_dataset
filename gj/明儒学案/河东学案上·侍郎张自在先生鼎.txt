张鼎字大器，陕之咸宁人。成化丙戌进士，授刑部主事，迁员外郎。出知太原府，晋山西参政，仍署府事。转河南按察使。弘治改元，擢右佥都御史，巡抚保定等府，入为户部右侍郎。乙卯卒于家，年六十五。先生少从父之任蒲州，得及薛文清之门。终身恪守师说，不敢少有逾越。文清殁后，其《文集》散漫不传，先生搜辑较正，凡数年，始得成书。
