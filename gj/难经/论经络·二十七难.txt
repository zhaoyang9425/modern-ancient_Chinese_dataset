曰：脉有奇经八脉者，不拘于十二经，何也？
然：有阳维，有阴维，有阳跷，有阴跷，有冲，有督，有任，有带之脉。凡此八脉者，皆不拘于经，故曰奇经八脉也。
经有十二，络有十五，凡二十七，气相随上下，何独不拘于经也？
然：圣人图设沟渠，通利水道，以备不虞。天雨降下，沟渠溢满，当此之时，留需妄行，圣人不能复图也。此络脉满溢，诸经不能复拘也。
