曰：奇经之为病，何如？
然：阳维维于阳，阴维维于阴，阴阳不能自相维，则怅然失志，溶溶不能自收持。
阳维为病苦寒热，阴维为病若心痛。
阴跷为病，阳缓而阴急，阳跷为病，阴缓而阳急。
冲之为病，逆气而里急。
督之为病，脊强而厥。
任之为病，其内苦结，男子为七疝，妇子为瘕聚。带之为病，腹满，腰溶溶若坐水中。此奇经八脉之为病也。
