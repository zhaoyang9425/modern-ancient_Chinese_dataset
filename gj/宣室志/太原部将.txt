长庆中，裴度为北部留守，有部将赵姓者，病热且甚。其子煮药于室，既置药于鼎中，构火，赵见一黄衣人自门来，止于药鼎傍，挈一囊，中有药屑，其色洁曰，如麦粉状，已而致屑于鼎中而去。赵告其子，子曰：“岂非鬼乎是欲重吾父之疾也。”遂去药。赵见向者黄衣人再至，又致药屑于鼎中。赵恶之，亦命弃去。复一日昼寝，其子又煮药，药熟而赵寤，遂进以饮之。后数日果卒。
