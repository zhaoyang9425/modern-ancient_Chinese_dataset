安定胡氵急，家于河东郡，以文学知名。大和七年春登进士第。时贾𫗧为礼部侍郎。后二年，文宗皇帝擢𫗧相国事。是岁冬十月，京兆乱，𫗧与宰臣涯已下俱遁去。有诏捕甚急。时中贵人仇士良护左禁军，命部将执兵以穷其迹。部将谓士良曰：“胡氵急受贾工𫗧恩，今当匿在氵急所，愿骁健士五百，环其居以取之。”士良可其请。于是，部将拥兵至氵急门，召氵急出，厉声曰：“贾𫗧在君家，君宜立出。不然，与𫗧同罪。”氵急度其势，不可以理屈，抗辞拒之。部将怒，执氵急诣士良，戮于辕门之外。时氵急弟湘在河东郡，是日，湘及家人见一人，无首，衣绿衣，衣有血濡之迹，自门而入，步至庭。湘大恐，命家人逐之，遽不见。后三日，而氵急之凶闻至。
