澄沅弟左右：
余经手专件，只有长江水师，应撤者尚未撤，应改为额兵尚未改，暨报销二者，未了而已，今冬必将水师章程出奏，并在安庆设局，办理报销，诸事清妥，则余兄弟或出或处，或进或退，绰有余裕。
近四年每年寄银少许，与亲属三党，今年仍循此例，惟徐州距家太远，勇丁不能撤带，因写信与南彼，请其在盐局汇兑，余将来在扬州归款，请两弟照单封好，用红纸签写菲仪等字，年内分送，千里寄此毫毛，礼文不可不敬也。（同治四年十月十六日）
