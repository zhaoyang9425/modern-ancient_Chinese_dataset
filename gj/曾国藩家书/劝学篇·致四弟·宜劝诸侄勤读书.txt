澄弟左右：
沅弟营中久无战事，金陵之贼，亦无粮尽确耗。杭州之贼目陈炳文，闻有投诚之信，克复当在目前。天气阴雨作寒，景象亦不甚匪。吾在兵间日久，实愿早灭此寇，仰斯民稍留孓遗而睹此消息，竟未知何日息兵也？
纪泽兄弟及王甥罗婿读书，均属有恒。家中诸侄，近日勤奋否？弟之勤，为诸兄弟之最，俭字工夫。日来稍有长进否？诸侄不知俭约者，常常训责之否（同治三年三月初四日）
