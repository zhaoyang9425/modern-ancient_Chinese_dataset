沅弟左右：
水师攻打金柱关时，若有陆兵千在彼，当易得手。保内参吉南，系为弟处分统一军起见，弟军万八千人。总须另有二堪为统带者，每人统五六千，弟自统七八千，然后可分可合。
杏市而外，尚有何人可以分统？亦须早早提拨。办大事者以多多选替手为第一义，满意之选不可得，姑节取其次，以待徐徐教育可也。（同治元年四月十二日）
