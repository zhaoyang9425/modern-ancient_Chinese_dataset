沅弟左右，
弟信言寄文每月以六篇为率，余意每月三次，每次未满千字者则二篇，千字以上者则止一篇。选文之法，古人选三之二；本朝入选三之一，不知果当弟意否？
弟此时讲求奏议，尚不为迟，不必过懊恼。天下督抚二十余人，其奏疏有过弟者，有鲁卫者，不有及者，弟此时用功，不求太猛，但求有恒，以吾弟攻金陵之苦力，用之他事，又何事不可为乎？（同治四年正月廿四日）
