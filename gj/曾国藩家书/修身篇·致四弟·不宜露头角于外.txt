澄侯四弟左右：
项接来缄，又得所寄吉安一缄，具悉一切。朱太守来我县，王刘蒋唐往陪，而弟不往宜其见怪。嗣后弟于县城省城，均不宜多去。处兹大乱未平之际，惟当藏身匿变，不可稍露圭角于外，至要至要！
吾年一饱阅世态，实畏宦途风波之险，常思及早抽身，以免咎戾，家中一切，有关系衙门者，以不兴闻为妙。（咸丰六年九月初十日）
