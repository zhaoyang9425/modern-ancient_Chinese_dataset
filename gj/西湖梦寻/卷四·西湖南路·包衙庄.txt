西湖之船有楼，实包副使涵所创为之。大小三号：头号置歌筵，储歌童；次载书画；再次亻待美人。涵老以声伎非侍妾比，仿石季伦、宋子京家法，都令见客。常靓妆走马，?姗勃?，穿柳过之，以为笑乐。明槛绮疏，曼讴其下，ㄓ?弹筝，声如莺试。客至，则歌童演剧，队舞鼓吹，无不绝伦。
乘兴一出，住必浃旬，观者相逐，问其所止。南园在雷峰塔下，北园在飞来峰下。两地皆石薮，积牒磊?，无非奇峭。但亦借作溪涧桥梁，不于山上叠山，大有文理。大厅以拱斗抬梁，偷其中间四柱，队舞狮子甚畅。北园作八卦房，园亭如规，分作八格，形如扇面。当其狭处，横亘一床，帐前后开合，下里帐则床向外，下外帐则床向内。涵老居其中，扃上开明窗，焚香倚枕，则八床面面皆出。穷奢极欲，老于西湖者二十年。金谷、?坞，着一毫寒俭不得，索性繁华到底，亦杭州人所谓“左右是左右”也。西湖大家何所不有，西子有时亦贮金屋。咄咄书空，则穷措大耳。
陈函辉《南屏包庄》诗：
独创楼船水上行，一天夜气识金银。
歌喉裂石惊鱼鸟，灯火分光入藻?。
潇洒西园出声伎，豪华金谷集文人。
自来寂寞皆唐突，虽是逋仙亦恨贫。
