晏子使吴，吴王谓行人曰：“吾闻晏婴，盖北方辩于辞，习于礼者也。命摈者‘客见则称天子请见。’”
明日，晏子有事，行人曰：“天子请见。”晏子蹙。行人又曰：“天子请见。”晏子蹙然。又曰：“天子请见。”晏子蹙然者，曰：“臣受命敝邑之君，将使于吴王之所，以不敏而迷惑，入于天子之朝，问吴王恶乎存？”然后吴王曰：“夫差请见。”见之以诸侯之礼。
